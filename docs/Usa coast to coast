<!DOCTYPE html>
<html lang="it">
<head>
  <meta charset="UTF-8" />
  <title>USA East e West Coast - WeRoad</title>
</head>
<body>
  <h1>USA East e West Coast: sogno tra metropoli e grandi parchi</h1>

  <section>
    <h2>Il viaggio in pillole</h2>
    <p>Questo è un viaggio progettato e realizzato interamente da un Coordinatore WeRoad esperto. Il Coordinatore si occupa di tutto il viaggio: dalla definizione dell'itinerario alla selezione delle accommodation e delle esperienze in loco. Tramite WeRoad potrai prenotare il viaggio e gestirlo nella tua area personale, come qualsiasi altro WeRoad.</p>
    <p>Quante volte hai sognato di mollare tutto, prendere un volo oltreoceano, noleggiare un’auto e guidare verso il tramonto? Chiudi gli occhi e immagina questa sensazione di libertà, con il vento tra i capelli, la natura incontaminata di fronte a te e la tua playlist preferita che ti accompagna. Vivere questo sogno oggi è possibile! Questo itinerario coast to coast è creato appositamente per chi vuole vedere in un unico viaggio tutto il meglio che gli Stati Uniti possono offrire. Attraverseremo infatti ben 10 dei 50 stati passando dalle vibranti metropoli dell’est ai grandi parchi dell’ovest.</p>
    <p>Partiremo con una full immersion tra gli iconici grattacieli di New York, passeremo per Filadelfia e ci fermeremo a Washington con i suoi splendidi edifici governativi di ispirazione neoclassica. Prenderemo poi un volo che ci porterà a Phoenix, capitale dell’Arizona, da cui partirà il nostro viaggio nel cuore dei grandi parchi dell’ovest. Scopriremo quanto è enorme il Grand Canyon, faremo colazione alla Monument Valley, pranzo all’Antelope Canyon e cena all’Horseshoe Bend. Guarderemo l’alba al Bryce Canyon e il tramonto allo Zion, ci scatteremo un selfie ad Hollywood e vivremo “una notte da leoni” a Las Vegas. Nello stesso viaggio potrai quindi assaporare l'atmosfera vibrante delle metropoli e sdraiarti sotto i cieli stellati dei parchi naturali più spettacolari del mondo. Sei pronto per partire? Gli Stati Uniti stanno aspettando solo te!</p>
  </section>

  <section>
    <h2>Mood di viaggio</h2>
    <p>Questo itinerario è un mix di tutti i nostri mood, una destinazione tutta da scoprire, una full immersion in una nuova cultura, e i compagni di viaggio perfetti per condividere tutto questo.</p>
  </section>

  <section>
    <h2>Impegno fisico</h2>
    <p>Questo itinerario ha un livello di impegno fisico <strong>INTERMEDIO</strong> e il ritmo del viaggio è da considerarsi sostenuto. Sono previsti anche spostamenti di media-lunga durata (dalle 3 alle 6 ore) ed escursioni o trekking che richiedono una buona preparazione fisica. Cambieremo struttura quasi tutti i giorni e ci aspettiamo da te un buon spirito di adattamento.</p>
  </section>

  <section>
    <h2>Cosa serve per andare negli Stati Uniti?</h2>
    <ul>
      <li><strong>Passaporto:</strong> necessario con validità residua di almeno 6 mesi dalla data di ingresso nel Paese</li>
      <li><strong>Visto:</strong> necessario fare l'ESTA online</li>
      <li><strong>Attenzione:</strong> se hai visitato Cuba in passato, devi richiedere il visto in Ambasciata. Prima di prenotare ricorda di controllare eventuali aggiornamenti su Viaggiare Sicuri. Se non hai un passaporto italiano, controlla i requisiti d'ingresso richiesti presso l'ambasciata del paese di destinazione.</li>
    </ul>
  </section>

  <section>
    <h2>Ritrovo e saluti</h2>
    <p>Questo viaggio inizia a New York e finisce a Los Angeles. Il primo giorno di viaggio ci troviamo alle 18, l'ultimo giorno potrai ripartire quando vorrai.</p>
  </section>

  <section>
  <h2>Cosa è incluso</h2>
  <ul>
    <li>14 notti in camera multipla con bagno privato</li>
    <li>2 notti a Las Vegas in una Premium Accomodation (Caesar Palace, Bellagio, Venetian, Paris ecc)</li>
    <li>Transfer da New York a Filadelfia</li>
    <li>Transfer da Filadelfia a Washington DC</li>
    <li>Volo interno da Washington DC a Phoenix</li>
    <li>Noleggio auto per 7 giorni da Phoenix a Los Angeles</li>
    <li>5 ingressi: Grand Canyon (giorno 7), Monument Valley (giorno 8), Bryce Canyon (giorno 8), Zion National Park (giorno 9), Death Valley (giorno 12)</li>
    <li>Assistenza del coordinatore</li>
    <li>Cancellazione gratuita con rimborso 100% fino a 31 giorni prima della partenza</li>
    <li>Assicurazione medico-bagaglio (€1.000 Italia - €30.000 Europa - €60.000 Mondo)</li>
  </ul>
</section>

<section>
  <h2>La quota viaggio non comprende</h2>
  <ul>
    <li>Volo A/R dall'Italia</li>
    <li>Pasti e bevande dove non indicato</li>
    <li>Tutti gli extra che vorrai acquistare e riuscirai ad infilare nello zaino</li>
    <li>Tutto ciò che non è menzionato in "La quota di viaggio comprende”</li>
  </ul>
</section>

<section>
  <h2>La quota della cassa comune comprende</h2>
  <ul>
    <li>Parcheggi e carburante</li>
    <li>Eventuali trasporti interni (taxi, Uber, ecc.)</li>
    <li>Cassa comune del coordinatore</li>
    <li>Le attività ed extra che tutti i partecipanti avranno concordato di fare e la relativa quota parte del coordinatore</li>
  </ul>
  <p>L’importo da versare al coordinatore sarà di circa 300 euro. La cassa comune viene utilizzata per coprire le attività extra a cui tutto il gruppo vorrà partecipare, oltre ai servizi qui sopra indicati; per questo l’importo potrà variare e potrebbe essere necessario implementarla ulteriormente, in ogni caso verrà restituita la differenza non utilizzata.</p>
</section>

<section>
  <h2>Info aggiuntive</h2>
  <p><strong>Alloggi:</strong> Hotel e motel in camere quadruple con due letti matrimoniali e bagno. La composizione delle camere cercherà di garantire per quanto possibile la divisione uomo/donna. L'opzione no-sharing room non è disponibile per questo itinerario.</p>
</section>

<section>
  <h2>Itinerario giorno per giorno</h2>

  <h3>Giorno 1</h3>
  <p><strong>Benvenuti a New York!</strong> Check-in: la nostra avventura inizia a New York. I voli aerei da/per l'Italia non sono inclusi nel pacchetto, così potrai decidere da dove partire, a che ora e con la compagnia aerea che preferisci... Questo per darti la massima libertà di scelta.</p>
  <p>Check-in in struttura a New York così potrai lasciare lo zaino e iniziare subito ad esplorare la città. New York è il luogo che incarna alla perfezione il sogno americano: un mosaico unico di culture, lingue, suoni e sapori. Saliremo subito in cima a uno dei tanti osservatori per vedere la città dall’alto o ci faremo conquistare dalle luci abbaglianti di Times Square?</p>
  <p><strong>Incluso:</strong> pernottamento<br>
  <strong>Cassa comune:</strong> eventuali ingressi a musei e attività<br>
  <strong>Non incluso:</strong> pasti e bevande</p>

  <h3>Giorno 2</h3>
  <p><strong>Alla scoperta della Grande Mela</strong>. Good morning New York! Quale miglior modo di iniziare la giornata che goderci l’alba camminando sul Ponte di Brooklyn? Partendo da DUMBO, quartiere iconico di Brooklyn, attraversiamo il ponte per arrivare nella zona sud di Manhattan. Oltre a Wall Street, il protagonista indiscusso della mattina è il grande complesso del 9/11 Memorial & Museum da cui si innalza la Freedom Tower, il grattacielo più alto di New York (più di 500 metri!). Imperdibile la visita al One World Observatory, il punto panoramico posto al 102esimo piano raggiungibile con un ascensore in soli 47 secondi!</p>
  <p>Dopo essere stati in aria, smarchiamo un altro must see della Grande Mela: da Battery Park prendiamo infatti il battello che ci condurrà direttamente ai piedi dell'icona della città: la Statua della Libertà. E per cena, avremo il coraggio di provare un pizza a Little Italy o opteremo per dei ravioli a Chinatown?</p>
  <p><strong>Incluso:</strong> pernottamento<br>
  <strong>Cassa comune:</strong> eventuali ingressi a musei e attività<br>
  <strong>Non incluso:</strong> pasti e bevande</p>

  <h3>Giorno 3</h3>
  <p><strong>Camminando per Manhattan</strong>. Da veri newyorkesi, iniziamo la nostra giornata con un bagel salato servito dai tipici food truck lungo la strada. Oggi esploreremo la zona di Central Manhattan, ovvero tutta quella parte di città compresa tra Central Park e SoHo. Questa è forse la zona della città più ricca di punti di interesse: l'Empire State Building con il suo osservatorio, il Rockefeller Center, il MoMA e il MET, Bryant Park, dove tutti mangiano al sacco, Grand Central Station, il nuovissimo Summit e i vari negozi lungo la Fifth Avenue, fino ad arrivare a Central Park.</p>
  <p>Salutiamo New York con una spettacolare vista notturna da una delle tante terrazze panoramiche: sono stati tre giorni intensi, ma abbiamo visto tutto il meglio che la Grande Mela aveva da offrirci!</p>
  <p><strong>Incluso:</strong> pernottamento<br>
  <strong>Cassa comune:</strong> eventuali ingressi a musei e attività<br>
  <strong>Non incluso:</strong> pasti e bevande</p>
</section>

<section>
  <h2>Prossime partenze</h2>
  <ul>
    <li>10 maggio 2025</li>
    <li>25 maggio 2025</li>
    <li>7 giugno 2025</li>
    <li>22 giugno 2025</li>
    <li>13 luglio 2025</li>
  </ul>
</section>
</body>
</html>
