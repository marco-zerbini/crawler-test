<!DOCTYPE html>
<html lang="it">
<head>
  <meta charset="UTF-8" />
  <title>Viaggio in Thailandia: da Chiang Mai a Phuket | WeRoad</title>
</head>
<body>
  <h1>Viaggio in Thailandia: da Chiang Mai a Phuket | WeRoad</h1>

  <section>
    <h2>Il viaggio in pillole</h2>
    <p>Unitinerario mozzafiatoper scoprire laThailandia, laterra dei sorrisie dalle mille sfaccettature.Da Bangkok a Phuket e Ao Nang attraversando il Nord del Paese: ogni tappa di questo viaggio vi darà la possibilità di vivere appieno la Thailandia, la sua cultura e le sue tradizioni. Potrai ammirare i grattacieli scintillanti e il ritmo frenetico diBangkok, esplorare la cucina diChiang Mai, lasciarti trasportare dai ritmi coinvolgenti diPhukete infine rilassarti sulle spiagge diAo Nang, aKrabi.Visita il sud-est asiatico con noi e troverai il perfetto equilibrio tra divertimento e flessibilità per aiutarti a ottenere il massimo da questa esperienza:palazzi reali, spiagge da sogno e notti indimenticabili saranno il tema principale di questo nostro viaggio.I protagonisti, come sempre, sarete voi, prontissimi a vivere questi 13 giorni in Thailandia.Mood di viaggio360°: il nostro grande classico che ti permette di scoprire la destinazione in ogni suo aspetto. I ritmi saranno sostenuti per riuscire a vedere quanto più possibile, ma avremo anche momenti di relax e divertimento - il giusto mix!Impegno fisicoQuesto itinerario ha un livello di impegno fisicoINTERMEDIOe il ritmo del viaggio è da considerarsi sostenuto. Sono previsti anche spostamenti di media-lunga durata (dalle 3 alle 6 ore) ed escursioni o trekking che richiedono una buona preparazione fisica. Cambieremo struttura quasi tutti i giorni e ci aspettiamo da te un buon spirito di adattamento.Cosa serve per andare in Thailandia?Passaporto:6 mesi di validità residua + 2 pagine biancheVisto:non serve per soggiorni fino a 60 giorniAttenzione:è richiesto il biglietto aereo di uscita dal paese. Per gli arrivi dal 1 maggio 2025 è obbligatoriocompilarel'Arrival card (qui)nelle 72 ore prima dell'arrivo. Conservate l'email di conferma che andrà mostrata in aeroporto all'ingresso nel paese.Prima di prenotare ricorda di controllare eventuali aggiornamenti suViaggiare Sicuri.Le prenotazioni per ogni turno chiudono indicativamente a 30 giorni prima della data di partenza.Per prenotazioni dopo questo termine è necessario essere già in possesso del passaporto.Ritrovo e salutiQuesto viaggioinizia e finisce a Bangkok.Il primo giorno di viaggio ci troviamo entro le 18, l'ultimo giorno potrai ripartire già dal mattino.Scopri di più sul ritrovo qui!</p>
  </section>

  <section>
    <h2>Mood di viaggio</h2>
    <p>360°: il nostro grande classico che ti permette di scoprire la destinazione in ogni suo aspetto. I ritmi saranno sostenuti per riuscire a vedere quanto più possibile, ma avremo anche momenti di relax e divertimento - il giusto mix!</p>
  </section>

  <section>
    <h2>Impegno fisico</h2>
    <p>Questo itinerario ha un livello di impegno fisicoINTERMEDIOe il ritmo del viaggio è da considerarsi sostenuto. Sono previsti anche spostamenti di media-lunga durata (dalle 3 alle 6 ore) ed escursioni o trekking che richiedono una buona preparazione fisica. Cambieremo struttura quasi tutti i giorni e ci aspettiamo da te un buon spirito di adattamento.</p>
  </section>

  <section>
    <h2>Cosa serve per partire</h2>
    <p>Passaporto:6 mesi di validità residua + 2 pagine bianche
Visto:non serve per soggiorni fino a 60 giorni
Attenzione:è richiesto il biglietto aereo di uscita dal paese. Per gli arrivi dal 1 maggio 2025 è obbligatoriocompilarel'Arrival card (qui)nelle 72 ore prima dell'arrivo. Conservate l'email di conferma che andrà mostrata in aeroporto all'ingresso nel paese.
Prima di prenotare ricorda di controllare eventuali aggiornamenti suViaggiare Sicuri.
Le prenotazioni per ogni turno chiudono indicativamente a 30 giorni prima della data di partenza.Per prenotazioni dopo questo termine è necessario essere già in possesso del passaporto.</p>
  </section>

  <section>
    <h2>Ritrovo e saluti</h2>
    <p>Questo viaggioinizia e finisce a Bangkok.Il primo giorno di viaggio ci troviamo entro le 18, l'ultimo giorno potrai ripartire già dal mattino.Scopri di più sul ritrovo qui!</p>
  </section>

  <section>
    <h2>Itinerario giorno per giorno</h2>
    <div>
      <section class='giorno'>
<h3>Giorno 1: Benvenuti in Thailandia!</h3>
<p>I voli aerei da/per l'Italia non sono inclusi nel pacchetto, così potrai decidere da dove partire, a che ora e con la compagnia aerea che preferisci... Questo per darti la massima libertà di scelta!</p>
<p>
Check-in in hotel a Bangkok e meeting di benvenuto: ecco qui come funziona il ritrovo!</p>
<p>La Thailandia è famosa per molte cose, e una di queste è sicuramente la vita notturna: questa sera ne avremo già un assaggio facendo due passi nella famosa Khao San Road, un vivace quartiere pieno di bar e locali - non sarà complicato trovare un posticino che accontenti tutti!</p>
</section>

<section class='giorno'>
<h3>Giorno 2: Alla scoperta di Bangkok</h3>
<p>La capitale della Thailandia, Bangkok, è il cuore pulsante e il centro nevralgico del paese - oltre ad essere un mix di antico e moderno, sacro e profano, quiete e caos. Tappa immancabile di ogni viaggio in Thailandia che si rispetti, oggi dedicheremo a Bangkok l’intera giornata: il tempo non basterà per vedere tutto ma ce la metteremo tutta! Non lontano da Khao San Road, la strada della festa per eccellenza - ci sono il Wat Pho, un complesso religioso enorme con al suo interno la statua del Buddha Sdraiato più grande del mondo; il Wat Phra Kaew, noto anche come Tempio del Buddha di Smeraldo; il Gran Palazzo Reale, antica residenza dei sovrani thailandesi; e, appena al di là del fiume Mae Nam Chao Phraya che attraversa Bangkok, c'è anche il Wat Arun, conosciuto come Tempio dell'Alba.</p>
<p>Siamo stanchi di camminare, vero? Bene, anzi benissimo: ci aspetta un bus notturno per Chiang Rai quindi quale modo migliore per riposare viaggiando?</p>
<p>Buonanotte e arrivederci Bangkok, noi andiamo al Nord!</p>
</section>

<section class='giorno'>
<h3>Giorno 3: Tra i templi di Chiang Rai</h3>
<p>Dopo la nottata appena trascorsa, siamo prontissimi per far partire la vera avventura! Siamo arrivati a Chiang Rai, capitale dell’estremo nord di questo bellissimo Paese. Sicuramente una delle primissime cose da fare a Chiang Rai è esplorare i templi della città: oltre al Tempio Bianco, al Tempio del Buddha di Smeraldo e al Tempio Blu, ci sono tanti piccoli templi in attesa di essere scoperti - e noi abbiamo tutto il tempo per scovare quelli meno conosciuti!</p>
<p>Come ogni città asiatica che si rispetti, anche Chiang Rai ha il suo mercato notturno ed è il luogo più vivace della città. Si tratta di un mercato frequentato da turisti e da persone del posto, ed è tra le sue bancarelle che trascorreremo la nostra serata. Assaggiamo dell’ottimo Khao Soi (una deliziosa zuppa al curry con pollo e noodles) e poi assistiamo agli spettacoli musicali realizzati dalle band locali - sarà una full immersion nella cultura del posto!</p>
</section>

<section class='giorno'>
<h3>Giorno 4: Arriviamo a Chiang Mai</h3>
<p>Sawat-dee WeRoaders, siamo carichi stamattina? Si?! Bene, abbiamo una local experience per voi: prendiamo un bus locale per raggiungere Chiang Mai e, una volta arrivati, senza perdere troppo tempo, ci lanciamo subito in un walking tour nella città. </p>
<p>Ma iniziamo con un po' di storia che non fa mai male: Chiang Mai, il cui nome significa Città Nuova, fu fondata nel 1296 dal re Mengrai e sostituì Chiang Rai come capitale del regno Lanna - ad oggi è la seconda città più importante della Thailandia.</p>
<p>È la città preferita dai nomadi digitali per via del basso costo della vita, della facilità con cui allacciare contatti lavorativi con professionisti provenienti da ogni parte del mondo, per la sua vivacità e per il suo essere circondata dalla natura... insomma, a noi Chiang Mai piace parecchio! </p>
<p>Concludiamo la giornata nel famosissimo mercato notturno, dove potremo gustare il vero street-food thailandese - che sarà, ovviamente, la cena di questa sera!</p>
</section>

<section class='giorno'>
<h3>Giorno 5: Foresta ed elefanti</h3>
<p>Oggi salutiamo l’asfalto ed il caos di Chiang Mai e ci immergiamo nella giungla Thailandese! Circondati dal verde, potremo ammirare la fauna locale in un ambiente fresco e rilassante. Dopo aver indossato gli abiti tradizionali Karen, impareremo a conoscere gli elefanti thailandesi: potremo nutrirli, rotolarci nel fango con i cuccioli e fare il bagno nel fiume tutti insieme. Un’esperienza, nel pieno rispetto della salute degli elefanti, che ci resterà nel cuore per sempre.</p>
</section>

<section class='giorno'>
<h3>Giorno 6: Dalla foresta al mare: Phuket</h3>
<p>Dopo pranzo salutiamo gli elefanti. Questo pomeriggio abbiamo una missione da portare a termine, imparare a cucinare alcuni piatti tipici Thailandesi! Prima di iniziare la nostra cooking class, però, abbiamo bisogno di procurarci gli ingredienti e il mercato è il posto giusto! E ovviamente, dopo aver cucinato… saremo anche i tester dei piatti che abbiamo preparato. Quindi meglio impegnarsi!</p>
</section>

<section class='giorno'>
<h3>Giorno 7: Relax a Phuket</h3>
<p>Oggi lasciamo il verde della foresta per raggiungere l’azzurro del mare: un volo interno, rapido e indolore e voilà, siamo arrivati a Phuket! Il costume ce l'avete a portata di mano? Bene, andiamo dritti a farci un bagno! </p>
<p>Stasera poi scopriremo tutti i lati nascosti della movida Thailandese: questa cittadina è la più famosa quando si parla di far festa e noi non ci tiriamo indietro!</p>
</section>

<section class='giorno'>
<h3>Giorno 8: Da Phuket a Krabi</h3>
<p>Ci aspettano 2 giorni di meritato relax in una delle isole più spettacolari della Thailandia! </p>
<p>Queste giornate hanno il bollino sia relax che avventura perché chi vuole può continuare a recuperare le energie in spiaggia, altrimenti è possibile andare in barca a vela, fare sub, snorkeling o canoa tra le onde. Il mix perfetto, che consigliamo noi, è quello che prevede un tour della penisola di Phuket passando per Freedom Beach - una perla immersa nel verde e nell’azzurro - dove possiamo goderci il mare e finire la giornata al Big Buddha, un Buddha gigante che si trova sulla cima di una collina. Lo raggiungiamo per il tramonto: da qui sopra godremo di un panorama unico di tutta la penisola.</p>
<p>E la sera? Che si fa? Si inizia con i bar che al tramonto suonano musica chill out mentre si sorseggia un drink sdraiati in spiaggia, e si prosegue con una o due discoteche che suonano fino alle 2 del mattino: non c’è da annoiarsi, insomma!</p>
</section>

<section class='giorno'>
<h3>Giorno 9: Escursione a Phi Phi islands</h3>
<p>Altro giorno in Thailandia, altre spiagge da raggiungere: questa volta ci spostiamo a Krabi. Questa località vanta spettacolari formazioni rocciose che disegnano un paesaggio estremamente suggestivo: le sue scogliere di origine calcarea, non a caso, attirano scalatori da tutte le parti del mondo. Anche noi andremo lì a scalare… la prossima volta però! Stavolta ce la godiamo alla grande e sì, se vorrai approfittarne e appenderti ad una parete non c’è problema, noi ti aspettiamo in spiaggia :-) </p>
</section>

<section class='giorno'>
<h3>Giorno 10: Ultimo giorno a Krabi</h3>
<p>È il nostro secondo giorno a Krabi quindi vogliamo renderlo indimenticabile e una gita in barca a Koh Phi Phi ci sembra il modo migliore per farlo! Reso famoso in tutto il mondo da Leonardo Di Caprio in "The Beach", questo arcipelago di sei isole si trova a 42 km dalla terraferma, nel mezzo del Mare delle Andamane. Possiamo trascorrere la giornata prendendo il sole, nuotando e facendo snorkeling mentre saltiamo da una sosta da cartolina all'altra, inclusa la Laguna di Pileh, che è circondata quasi interamente da enormi scogliere e Maya Bay, la perfetta spiaggia a mezzaluna che riconoscerai dal film. Di ritorno sulla terraferma, vogliamo essere sicuri di celebrare la giornata appena trascorsa con stile: drink sulla spiaggia mentre il sole tramonta come vi suona?!</p>
</section>

<section class='giorno'>
<h3>Giorno 11: Torniamo a Bangkok</h3>
<p>Allora, cosa c'è in programma per oggi? Bene, tocca a te decidere e se vorrai arrampicarti su una di quelle famose pareti delle quali parlavamo prima oggi è la giornata perfetta! In alternativa possiamo salpare per alcune delle isole appena al largo e che probabilmente avrai ammirato dal momento in cui siamo arrivati. </p>
<p>O, ancora, possiamo raggiungere Railay, altro posto pazzesco!</p>
<p>Per i fitness addicted abbiamo un’altra proposta: il Wat Tham Sua, più conosciuto turisticamente come Tiger Cave e situato in un’area di foresta a pochi chilometri dal centro di Krabi. Il tempio è abitato, ci lavorano e meditano i monaci - non aspettarti chissà quale meraviglia architettonica perché è la cima della montagna il vero clou dell’escursione.</p>
<p>Per raggiungere il Tiger Cave sono oltre mille gradini e quasi 40 minuti di costante ascensione ma dall’alto il panorama è ampio e davvero magnifico, utile per rendersi conto della geografia di tutta la zona.</p>
</section>

<section class='giorno'>
<h3>Giorno 12: Arrivederci Thailandia!</h3>
<p>Dopo 3 giorni meravigliosi di relax, snorkeling, bagni e spiagge stupende, a malincuore dobbiamo salutare Krabi e prepararci per rientrare a Bangkok. Un volo interno e voilà, siamo al punto di partenza, carichi a molla per la nostra ultima serata insieme… e sì - stasera la movida sarà senza limiti!</p>
</section>

    </div>
  </section>

  <section>
    <h2>Cosa è incluso</h2>
    <div>
      <p>12 notti in camera multipla con bagno privato</p>
<p>Bus notturno da Bangkok a Chiang Rai il giorno 2</p>
<p>Bus da Chiang Rai a Chiang Mai il giorno 4</p>
<p>Guida a Chiang Mai il giorno 4</p>
<p>Attività con gli elefanti il giorno 5</p>
<p>Cooking class il giorno 5</p>
<p>Volo da Chiang Mai a Phuket il giorno 6</p>
<p>Traghetto per Krabi il giorno 9</p>
<p>Escursione a Phi Phi islands il giorno 10</p>
<p>Volo da Krabi a Bangkok il giorno 12</p>
<p>L’assistenza del coordinatore</p>
<p>Cancellazione gratuita con rimborso 100% fino a 31 giorni prima della partenza</p>
<p>L’assicurazione medico-bagaglio (€1.000 Italia - €30.000 Europa - €60.000 Mondo)</p>

    </div>
  </section>

  <section>
    <h2>La quota viaggio non comprende</h2>
    <div>
      <p>Volo A/R dall'Italia</p>
<p>Pasti e bevande dove non indicato</p>
<p>Tutti gli extra che vorrai acquistare e riuscirai ad infilare nello zaino :)</p>
<p>Tutto ciò che non è menzionato in "La quota di viaggio comprende"</p>

    </div>
  </section>

  <section>
    <h2>La quota della cassa comune comprende</h2>
    <div>
      <p>Eventuali trasporti locali non inclusi nella quota (es. tuk tuk a Bangkok)</p>
<p>Tassa d'ingresso governativa ove prevista</p>
<p>Cassa comune del coordinatore</p>
<p>Le mance per tutti i fornitori di servizi locali che contribuiranno a rendere unico il nostro percorso. In questo paese tutti se l’aspettano perchè, a differenza delle usanze italiane, la mancia è una parte consistente della loro retribuzione e da viaggiatori responsabili riteniamo opportuno ricompensare i servizi ricevuti adeguandoci ai canoni e alla cultura locale!</p>
<p>Le attività ed extra che tutti i partecipanti avranno concordato di fare e la relativa quota parte del coordinatore.</p>
<p>L’importo da versare al coordinatore sarà di circa 200 euro. La cassa comune viene utilizzata per coprire le attività extra a cui tutto il gruppo vorrà partecipare, oltre ai servizi qui sopra indicati; per questo l’importo potrà variare e potrebbe essere necessario implementarla ulteriormente, in ogni caso verrà restituita la differenza non utilizzata.</p>

    </div>
  </section>

  <section>
    <h2>Info aggiuntive</h2>
    <div>
      <p>Alloggi</p>
<p>Piccoli hotel tipici e guesthouse per un'esperienza a stretto contatto con popolazione locale.</p>
<p>L'opzione no-sharing room non è disponibile per tutti i turni.</p>
<p>L'opzione no-sharing room non è garantita per la notte in bus.</p>
<p>Trasporti</p>
<p>Bus locali, voli di linea interni, bus notturno e barche per scoprire i paradisi terrestri della Thailandia.</p>
<p>Opzione Camera Privata</p>
<p>Vedi i dettagli</p>

    </div>
  </section>

</body>
</html>