<!DOCTYPE html>
<html lang="it">
<head>
  <meta charset="UTF-8" />
  <title>Thailandia: tra le spiagge e la cultura locale | WeRoad</title>
</head>
<body>
  <h1>Thailandia: tra le spiagge e la cultura locale | WeRoad</h1>

  <section>
    <h2>Il viaggio in pillole</h2>
    <p>Tour Thailandia: un viaggio organizzato zaino in spalla tra il fascino di palazzi reali, la giungla rigogliosa e spiagge da sogno.Il nostro viaggio in Thailandia vi lascerà a bocca aperta: un tour di gruppo dall’itinerario mozzafiato che vi farà scoprire questa terra dalle mille sfaccettature unendo i luoghi più iconici del paese come il parco archeologico patrimonio dell'Unesco di Ayutthaya aesperienze più wild e localicomepernottare in mezzo alla giunglaospiti di partner locali, seguendo le tracce di percorsi meno conosciuti dai turisti di tutto il mondo. Da Bangkok a Koh Phangan e ritorno, ogni tappa del nostro viaggio organizzato vi darà la possibilità di vivere appieno il Paese del sorriso e la sua cultura. Palazzi reali, riserve naturali dedicate alla tutela degli elefanti e della vegetazione autoctona, spiagge da sogno di sabbia bianca e mare cristallino e notti indimenticabili saranno il tema principale di questo nostro viaggio. I protagonisti invece saremo proprio noi, prontissimi a vivere a pieno questi 13 giorni in Thailandiazaino in spalla, con una voglia immensa diandare oltre i nostri limiti!Mood di viaggio360°: il nostro grande classico che ti permette di scoprire la destinazione in ogni suo aspetto. I ritmi saranno sostenuti per riuscire a vedere quanto più possibile, ma avremo anche momenti di relax e divertimento - il giusto mix!Impegno fisicoQuesto itinerario ha un livello di impegno fisicoINTERMEDIOe il ritmo del viaggio è da considerarsi sostenuto. Sono previsti anche spostamenti di media-lunga durata (dalle 3 alle 6 ore) ed escursioni o trekking che richiedono una buona preparazione fisica. Cambieremo struttura quasi tutti i giorni e ci aspettiamo da te un buon spirito di adattamento.Cosa serve per andare in Thailandia?Passaporto:6 mesi di validità residua + 2 pagine biancheVisto:non serve per soggiorni fino a 60 giorniAttenzione:è richiesto il biglietto aereo di uscita dal paese. Per gli arrivi dal 1 maggio 2025 è obbligatoriocompilarel'Arrival card (qui)nelle 72 ore prima dell'arrivo. Conservate l'email di conferma che andrà mostrata in aeroporto all'ingresso nel paese.Prima di prenotare ricorda di controllare eventuali aggiornamenti suViaggiare Sicuri.Le prenotazioni per ogni turno chiudono indicativamente a 30 giorni prima della data di partenza.Per prenotazioni dopo questo termine è necessario essere già in possesso del passaporto.Ritrovo e salutiQuesto viaggioinizia e finisce a Bangkok.Il primo giorno di viaggio ci troviamo entro le 18, l'ultimo giorno potrai ripartire già dal mattino.Scopri di più sul ritrovo qui!</p>
  </section>

  <section>
    <h2>Mood di viaggio</h2>
    <p>360°: il nostro grande classico che ti permette di scoprire la destinazione in ogni suo aspetto. I ritmi saranno sostenuti per riuscire a vedere quanto più possibile, ma avremo anche momenti di relax e divertimento - il giusto mix!</p>
  </section>

  <section>
    <h2>Impegno fisico</h2>
    <p>Questo itinerario ha un livello di impegno fisicoINTERMEDIOe il ritmo del viaggio è da considerarsi sostenuto. Sono previsti anche spostamenti di media-lunga durata (dalle 3 alle 6 ore) ed escursioni o trekking che richiedono una buona preparazione fisica. Cambieremo struttura quasi tutti i giorni e ci aspettiamo da te un buon spirito di adattamento.</p>
  </section>

  <section>
    <h2>Cosa serve per partire</h2>
    <p>Passaporto:6 mesi di validità residua + 2 pagine bianche
Visto:non serve per soggiorni fino a 60 giorni
Attenzione:è richiesto il biglietto aereo di uscita dal paese. Per gli arrivi dal 1 maggio 2025 è obbligatoriocompilarel'Arrival card (qui)nelle 72 ore prima dell'arrivo. Conservate l'email di conferma che andrà mostrata in aeroporto all'ingresso nel paese.
Prima di prenotare ricorda di controllare eventuali aggiornamenti suViaggiare Sicuri.
Le prenotazioni per ogni turno chiudono indicativamente a 30 giorni prima della data di partenza.Per prenotazioni dopo questo termine è necessario essere già in possesso del passaporto.</p>
  </section>

  <section>
    <h2>Ritrovo e saluti</h2>
    <p>Questo viaggioinizia e finisce a Bangkok.Il primo giorno di viaggio ci troviamo entro le 18, l'ultimo giorno potrai ripartire già dal mattino.Scopri di più sul ritrovo qui!
</p>
  </section>

  <section>
    <h2>Itinerario giorno per giorno</h2>
    <div>
      <section class='giorno'>
<h3>Giorno 1: Benvenuti in Thailandia!</h3>
<p>I voli aerei da/per l'Italia non sono inclusi nel pacchetto, così potrai decidere da dove partire, a che ora e con la compagnia aerea che preferisci... Questo per darti la massima libertà di scelta! </p>
<p>Check-in in hotel a Bangkok ecco qui come funziona il ritrovo! Iniziamo a farci coinvolgere fin da subito dalla frenesia, dalle luci e dai mille stimoli che questa città offre e inauguriamo quest'avventura con una cena tutti insieme!</p>
</section>

<section class='giorno'>
<h3>Giorno 2: I templi a nord di Bangkok: andiamo ad Ayutthaya</h3>
<p>A poco più di un'ora da Bangkok possiamo visitare il parco archeologico patrimonio dell'Unesco di Ayutthaya. Affittiamo delle biciclette e iniziamo a vedere Wat Pra Si Sanphet, importante complesso di templi che anticamente custodiva il Buddha ricoperto da 250 kg d’oro. Non possiamo perderci nemmeno il Wat Phra Mahathat, dove ammiriamo la testa di Buddha inserita tra le radici di un albero - sicuramente una delle immagini più famose e iconiche della Thailandia.</p>
<p>Dopo aver pedalato tutto il giorno ci meritiamo una cena coi fiocchi: dobbiamo per forza assaggiare qualcosa di tipico! Saremo ospiti di una famiglia locale per assaggiare piatti esotici come il riso dentro l'ananas o le insalate di mango e se faremo i bravi, potremo anche cucinare insieme a loro... ma attenzione al piccante!</p>
</section>

<section class='giorno'>
<h3>Giorno 3: L'antica capitale: alla scoperta dei monasteri di Sukhothai</h3>
<p>Partiamo prestissimo perché ci aspettano 6 ore di viaggio per raggiungere l'antica capitale del regno, Sukhothai. Di certo il tragitto non sarà noioso: fuori dal finestrino i magici paesaggi thailandesi ci terranno compagnia oppure sarà l’occasione perfetta per schiacciare un pisolino. Appena arrivati, per sgranchire le gambe dopo tante ore seduti, facciamo un bel giro della città… di nuovo in bicicletta, che è il modo ideale per percorrere tutto il sito su lunghe distanze.</p>
<p>Sukhothai è uno dei luoghi più spettacolari dell’intero Paese: un vastissimo complesso di templi, monasteri e statue così ben conservate nel tempo da lasciare a bocca aperta! Sukhothai significa “alba della felicità" - felicità e meraviglia sono ciò che proveremo davanti al misterioso Wat Sangkhawat, un gruppo di rovine immerse nella vegetazione, o di fronte alla maestosità della statua di Buddha nel Wat Si Chum, che ci farà sentire minuscoli.</p>
</section>

<section class='giorno'>
<h3>Giorno 4: Chiang Mai: un'esperienza al Doi Suthep</h3>
<p>Dopo circa 5 ore di transfer (anche oggi il paesaggio ci lascerà senza fiato) arriviamo a Chiang Mai, città situata sulle rive del fiume Ping che scopriremo insieme alla nostra guida locale (parlerà in inglese). Questa città è ricca di bellissimi templi e sculture, ci stupirà con le sue bellezze architettoniche e i suoi mercati in centro, dove i commercianti e gli artigiani tentano di vendere praticamente… di tutto!</p>
<p>Immancabile una volta arrivati, una bella capatina fino al tempio di Doi Suthep: ci sono 300 gradini da conquistare però non saremo soli - a decorare la scalinata ci sono dei dragoni in pietra che ci indicheranno la via. Dopo la fatica possiamo concederci un massaggio tradizionale thailandese e ricaricare le energie consumate. Come concludere la serata? Se arriviamo qui di domenica non possiamo farci mancare un po’ di shopping al variopinto ed immenso Sunday Market, dove si può gustare il vero street food thailandese - la cena di questa sera!</p>
</section>

<section class='giorno'>
<h3>Giorno 5: Foresta ed elefanti</h3>
<p>Oggi salutiamo l’asfalto ed il caos di Chiang Mai e ci immergiamo nella giungla! Circondati dal verde, potremo ammirare la fauna locale in un ambiente fresco e rilassante. In tutto questo, gli elefanti diventeranno nostri amici: potremo nutrirli, rotolarci nel fango con i cuccioli e fare il bagno nel fiume tutti insieme. Un’esperienza, nel pieno rispetto della salute degli elefanti, che ci resterà nel cuore per sempre.</p>
<p>Proseguiamo con un’avventura sul fiume che ci lascerà bagnati ma sicuramente contenti! Questa notte avremo la possibilità di vivere un'esperienza molto wild. Infatti dopo la cena preparata per noi dai nostri host, dormiremo in un tipico homestay circondati dalla natura e i suoi suoni.</p>
</section>

<section class='giorno'>
<h3>Giorno 6: In viaggio verso il mare</h3>
<p>Dopo esserci goduti un'ultima volta la pace di Chiang Mai, ci prepariamo a volare a Surat Thani, dove passeremo la notte. Non possiamo perderci una bella cenetta presso una delle bancarelle del mercato notturno della città. Potremo provare uno dei tanti piatti a base di curry o pesce fresco, un classico khao pad o un piattone di pad thai. In ogni caso sarà un’esplosione di profumi e sapori!</p>
</section>

<section class='giorno'>
<h3>Giorno 7: Koh Phangan: la prima delle nostre isole</h3>
<p>In mattinata saltiamo su un veloce transfer fino al porto e ci si imbarchiamo per la nostra destinazione finale: Ko Phangan. Il viaggio in traghetto è forse un po’ lento, ma ci permetterà di rilassarci e goderci il panorama, mentre raggiungiamo una delle isole più belle della Thailandia. Ko Phangan è immensa, rurale, con pochissime strade asfaltate e con un’atmosfera tutta particolare.</p>
<p>Nel pomeriggio possiamo dedicarci alla visita dell’entroterra: le cascate meritano sicuramente una visita, ce ne sono ben 6! Noi consigliamo di vedere quella di Than Sadet, che presenta dei massi con incise le effigi reali dei sovrani Rama. Questa sera poi ci aspetta una serata dove proveremo sulla nostra pelle la famosa movida thailandese: Ko Phangan è famosa per le numerose discoteche e locali sulla spiaggia, quindi infiliamo le infradito (il dress code non è così severo come in Italia) e prepariamoci a fare l’alba!</p>
</section>

<section class='giorno'>
<h3>Giorno 8: Esploriamo Koh Phangan</h3>
<p>Dopo la serata intensa teniamo il ritmo di questa giornata un po’ più rilassato, quindi andiamo a goderci il mare. Abbiamo due opzioni: possiamo esplorare le varie spiagge via mare, spostandoci in barca, oppure via terra, con i classici tuk tuk. Tappe obbligatorie: Ko Ma, un isolotto unito alla terraferma da una lingua di spiaggia; Haad Son, dove l’acqua è bassissima per decine di metri e le altalene sul mare ci invitano a dondolarci aspettando il tramonto - ovviamente con un cocktail in mano.</p>
</section>

<section class='giorno'>
<h3>Giorno 9: Mu Ko Ang Thong: escursione al parco naturale</h3>
<p>Escursione da favola: oggi visitiamo il parco nazionale marino di Ang Thong, a bordo di un’imbarcazione. Il parco è formato da 42 isolotti immersi nella natura, costellati di laghetti, lagune color smeraldo e alture con punti panoramici perfetti per fare foto spettacolari: il panorama è unico al mondo. Si tratta di una zona protetta, lontano dal turismo di massa e per questo tra le giornate più amate da WeRoad in Thailandia.</p>
<p>Avremo la possibilità di praticare un po’ di snorkeling nelle acque calme e cristalline, piene di pesci; o di rilassarci sulle bianche strisce di sabbia, prendendo il sole. Non di rado da queste parti ci sono avvistamenti di delfini, quindi teniamo gli occhi aperti! Questa notte dormiremo in tenda direttamente sulla spiaggia, per poterci immergere fino in fondo nella natura. Vi siete mai addormentati cullati dal brusio delle onde del mare in sottofondo?</p>
</section>

<section class='giorno'>
<h3>Giorno 10: Ultima notte a Koh Phangan</h3>
<p>Vi è mai capitato di farvi svegliare dal sole che filtra dalle finestrelle di una tenda? Ad alcuni probabilmente sì. Ma quante volte, aprendo la tenda, vi siete trovati davanti le spiagge bianche ed il mare cristallino di un incontaminato paradiso tropicale?! Dopo un magico risveglio avremo tutta la mattinata per continuare ad esplorare e goderci l'isola. Consigliatissimo lo snorkeling: in questo arcipelago basta spostarsi di poche centinaia di metri per trovare pesci completamente diversi e sempre stupendi.</p>
<p>Nel pomeriggio prendiamo il traghetto per tornare a Koh Phangan, per goderci l'ultima serata di festa sulle isole!</p>
</section>

<section class='giorno'>
<h3>Giorno 11: Salutiamo Koh Phangan e torniamo a Bangkok</h3>
<p>Ultima giornata sull'isola di Kho Phangan! Sfruttiamo al meglio le ultime ore tra spiagge, attività emozionanti e acquisti di souvenir, oppure approfittiamo del tempo che ci rimane per spenderlo in completo relax prima di tornare alla realtà! Infatti, oggi dobbiamo salutare questo paradiso tropicale per metterci in viaggio verso la capitale. Nel pomeriggio dobbiamo salire sul traghetto che ci porterà a Surat Thani da dove prenderemo il treno notturno per Bangkok.</p>
</section>

<section class='giorno'>
<h3>Giorno 12: Bangkok e il Palazzo Reale</h3>
<p>Questa mattina approdiamo a Bangkok dopo una nottata unica tra chiacchiere, giochi di società e anche qualche ora di sonno. Dopo così tanti giorni immersi nei paesaggi naturali thailandesi non sarà facile riabituare i nostri sensi al caos della capitale, ma ci proviamo! Ci sono sempre dei luoghi di una città che non bisogna per forza perdersi, cominciando da Palazzo Reale per proseguire poi per il Wat Pho, con il suo gigantesco Buddha d’oro sdraiato e il Wat Arun, dall’altra parte del fiume - per raggiungerlo faremo una piccola gita in battello. Conosciuto come il “tempio dell’alba”, ha un’atmosfera senza tempo che infonde una profonda pace.</p>
<p>Nel pomeriggio abbiamo del tempo libero per gli ultimi acquisti e poi l’appuntamento è per l'ultima cena insieme! Abbiamo vissuto così tante emozioni che ripercorrendo tutte le avventure insieme ci sembrerà impossibile che ci conosciamo da solo 12 giorni!</p>
</section>

<section class='giorno'>
<h3>Giorno 13: Arrivederci Thailandia!</h3>
</section>

    </div>
  </section>

  <section>
    <h2>Cosa è incluso</h2>
    <div>
      <p>11 notti in camera multipla</p>
<p>La cena di benvenuto il giorno 2</p>
<p>Minivan con autista dal giorno 2 al giorno 4 da Bangkok a Chiang Mai</p>
<p>Guida locale a Chiang Mai il giorno 4</p>
<p>"Local Experience": pernottamento in homestay a Chiang Mai con cena inclusa il giorno 5</p>
<p>Un'escursione di un'intera giornata nella natura thailandese per osservare la fauna locale e godersi questo spettacolo al meglio (rafting e nuovi amici speciali inclusi!)</p>
<p>Volo da Chiang Mai a Surat Thani il giorno 6</p>
<p>Traghetto da Surat Thani a Koh Phangan il giorno 7</p>
<p>Traghetto da e per Mu Koh Ang Thong il giorno 9 e 10</p>
<p>"Local Experience": un'occasione unica per esplorare il Parco Nazionale Marino di Mu Koh Ang Thong, un'area protetta non ancora scoperta dal turismo di massa (con notte in tenda)</p>
<p>Traghetto da Koh Phangan a Surat Thani il giorno 11</p>
<p>Treno notturno da Surat Thani a Bangkok il giorno 11</p>
<p>L’assistenza del coordinatore</p>
<p>Cancellazione gratuita con rimborso 100% fino a 31 giorni prima della partenza</p>
<p>L’assicurazione medico-bagaglio (€1.000 Italia - €30.000 Europa - €60.000 Mondo)</p>

    </div>
  </section>

  <section>
    <h2>La quota viaggio non comprende</h2>
    <div>
      <p>Volo A/R dall'Italia</p>
<p>Pasti e bevande dove non indicato</p>
<p>Tutti gli extra che vorrai acquistare e riuscirai ad infilare nello zaino :)</p>
<p>Tutto ciò che non è menzionato in "La quota di viaggio comprende".</p>

    </div>
  </section>

  <section>
    <h2>La quota della cassa comune comprende</h2>
    <div>
      <p>Trasporti locali</p>
<p>Ingresso a due siti UNESCO</p>
<p>Tassa d'ingresso governativa nei parchi nazionali</p>
<p>Cassa comune del coordinatore</p>
<p>Le mance per tutti i fornitori di servizi locali che contribuiranno a rendere unico il nostro percorso. In questo paese tutti se l’aspettano perchè, a differenza delle usanze italiane, la mancia è una parte consistente della loro retribuzione e da viaggiatori responsabili riteniamo opportuno ricompensare i servizi ricevuti adeguandoci ai canoni e alla cultura locale!</p>
<p>Le attività ed extra che tutti i partecipanti avranno concordato di fare e la relativa quota parte del coordinatore.</p>
<p>L’importo da versare al coordinatore sarà di circa 200 euro. La cassa comune viene utilizzata per coprire le attività extra a cui tutto il gruppo vorrà partecipare, oltre ai servizi qui sopra indicati; per questo l’importo potrà variare e potrebbe essere necessario implementarla ulteriormente, in ogni caso verrà restituita la differenza non utilizzata.</p>

    </div>
  </section>

  <section>
    <h2>Info aggiuntive</h2>
    <div>
      <p>Alloggi</p>
<p>Piccoli hotel tipici, tenda nel parco nazionale e homestay per un'esperienza a stretto contatto con la natura.</p>
<p>L'opzione no-sharing room non è disponibile per tutti i turni.</p>
<p>L'opzione no-sharing room non è garantita per la notte in tenda e in homestay.</p>
<p>Trasporti</p>
<p>Bus locali, voli di linea interni, treno notturno (o bus sostitutivo in base alla disponibilità) e barche per scoprire i paradisi terrestri della Thailandia.</p>
<p>Opzione Camera Privata</p>
<p>Vedi i dettagli</p>

    </div>
  </section>

</body>
</html>