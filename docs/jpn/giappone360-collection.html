<!DOCTYPE html>
<html lang="it">
<head>
  <meta charset="UTF-8">
  <title>Giappone 360° Collection - WeRoad</title>
</head>
<body>
  <h1>Giappone 360° Collection</h1>

  <section>
    <h2>Il viaggio in pillole</h2>
    <p>★ Immergiti nella tradizione con un soggiorno in un ryokan, dove la tranquillità e la tradizione si incontrano.<br>
    ★ Vivi la cultura giapponese con una cerimonia del tè tradizionale indossando un elegante kimono.<br>
    ★ Delizia il tuo palato con una cucina giapponese autentica, un vero e proprio banchetto di sapori.</p>

    <p>Si tratta di un vero e proprio WeRoad, ma con il massimo dei comfort. Soggiornerai in strutture selezionate, sempre in camera doppia e avrai transfer più comodi e premium. Se viaggi da solo e desideri una camera privata, puoi aggiungerla al check-out con un costo aggiuntivo (se disponibile). Se viaggi in coppia, la camera doppia è garantita e gratuita.</p>
  </section>

  <section>
    <h2>Accommodation esclusive</h2>
    <ul>
      <li>Hotel 4-5 stelle a Kyoto: Hotel The Celestine Kyoto Gion o similari</li>
      <li>Hotel 4-5 stelle ad Osaka: Centara Grand Hotel o similari</li>
      <li>Una notte in un Ryokan come il Japanese Ryokan Seryo a Kyoto o similari</li>
    </ul>
  </section>

  <section>
    <h2>Descrizione del viaggio</h2>
    <p>In un viaggio in Giappone ci sono alcune tappe che non possono mancare e, spoiler, in questo itinerario le abbiamo tutte. La prima è, ovviamente, Tokyo, la modernissima capitale che rispecchia la frenesia e l’effervescenza del Paese; Kyoto, con i suoi templi e quartieri storici; Hiroshima, rinata dopo la Seconda Guerra Mondiale; Osaka, patria della cucina nipponica. Questa versione Collection ci permetterà di fare un viaggio tra tradizione e modernità senza però rinunciare al comfort.</p>

    <p>Il nostro tour inizia a Tokyo dove saremo circondati da grattacieli e attraverseremo l’incrocio più trafficato del mondo, ma basterà spostarsi a Kamakura per essere immersi nella pace che si respira tra i templi buddhisti e i giardini zen, non troppo lontani dall’iconico monte Fuji. Poi prenderemo il Shinkansen, il treno ad alta velocità che ha la fama di non essere mai in ritardo, per spostarci a Kyoto, dove visiteremo altri templi maestosi, passegeremo nella foresta di bambù e attraverseremo i tori rossi del Fushimi Inari. Un salto indietro nel tempo a Hiroshima, un altro ad Osaka e al castello di Himeji, e poi ci fermiamo a Nara per coccolare i famosi cervi che passeggiano nel parco cittadino. Ci immergeremo in una cultura lontanissima dalla nostra, il cui fascino senza tempo attira viaggiatori da tutto il mondo, che vengono in queste terre per carpirne i segreti più nascosti. Noi ci riusciremo?</p>
  </section>

  <section>
  <h2>Cosa è incluso</h2>
  <ul>
    <li>9 notti in eccellenti hotel 4 o 5 stelle in camere doppie</li>
    <li>1 notte in Ryokan (struttura tradizionale Giapponese)</li>
    <li>Tutte le colazioni</li>
    <li>7 giorni di Shinkansen Japan Rail Pass (dal giorno 3 al giorno 9)</li>
    <li>Local experience: cerimonia tradizionale del Tè e vestizione del kimono a Kyoto</li>
    <li>Cena tipica giapponese</li>
    <li>Assistenza del coordinatore</li>
    <li>Cancellazione gratuita con rimborso 100% fino a 31 giorni prima della partenza</li>
    <li>Assicurazione medico-bagaglio (€1.000 Italia - €30.000 Europa - €60.000 Mondo)</li>
  </ul>
</section>

<section>
  <h2>La quota viaggio non comprende</h2>
  <ul>
    <li>Volo A/R dall'Italia</li>
    <li>Pasti e bevande dove non indicato</li>
    <li>Tutti gli extra che vorrai acquistare e riuscirai ad infilare nello zaino :)</li>
    <li>Tutto ciò che non è menzionato in "La quota di viaggio comprende"</li>
  </ul>
</section>

<section>
  <h2>La quota della cassa comune comprende</h2>
  <ul>
    <li>Trasporti interni</li>
    <li>Ingresso a 5 siti UNESCO</li>
    <li>Cassa comune del coordinatore</li>
    <li>Attività ed extra decise dal gruppo</li>
  </ul>
  <p>L’importo da versare al coordinatore sarà di circa 200 euro. La cassa comune viene utilizzata per coprire le attività extra a cui tutto il gruppo vorrà partecipare, oltre ai servizi qui sopra indicati; per questo l’importo potrà variare e potrebbe essere necessario implementarla ulteriormente, in ogni caso verrà restituita la differenza non utilizzata.</p>
</section>

<section>
  <h2>Info aggiuntive</h2>
  <p><strong>Trasporti:</strong> Abbonamento di 7 giorni con treno alta velocità, mezzi pubblici locali in città e/o taxi.</p>
</section>

<section>
  <h2>Itinerario giorno per giorno</h2>

  <h3>Giorno 1</h3>
  <p><strong>Benvenuti in Giappone!</strong> Check-in: il nostro viaggio inizia da Tokyo!</p>
  <p>I voli aerei da/per l'Italia non sono inclusi nel pacchetto, così potrai decidere da quale aeroporto partire, a che ora e con la compagnia aerea che preferisci... Questo per darti la massima libertà di scelta.</p>
  <p>Check-in in hotel a Tokyo (ecco qui come funziona il ritrovo). In questo primo pomeriggio ce la prendiamo con comoda - in fin dei conti dobbiamo riprenderci dalle molte ore di volo! Decidiamo poi dove mangiare per questa nostra prima cena - ovviamente troviamo il posto più tipico che ci sia!</p>
  <p><strong>Strutture:</strong> The Gate Hotel Ryogoku o similare</p>
  <p><strong>Incluso:</strong> pernottamento con colazione<br>
     <strong>Cassa comune:</strong> eventuali ingressi e trasporti locali<br>
     <strong>Non incluso:</strong> trasferimento dall'aeroporto, pasti e bevande</p>

  <h3>Giorno 2</h3>
  <p><strong>Da Tokyo a Kamakura per visitare il Grande Buddha</strong></p>
  <p>Partiamo prestissimo e che la nostra avventura abbia inizio! Il viaggio inizia con un tuffo nella cultura e nella storia del Giappone. La prima tappa del viaggio è Kamakura, città imperiale ed una delle prime capitali di questo Paese. I segni di questo passato sono ancora ben evidenti nei templi e negli imponenti palazzi perfettamente conservati. Interessante è la storia del Grande Buddha, una maestosa statua che ha resistito al passaggio di uno tsunami che ha completamente distrutto il tempio che gli stava intorno! È anche una delle poche statue di Buddha visitabili all'interno - noi ci entreremo? Certo che sì.</p>
  <p>Street food giapponese: stasera rilassiamo i muscoli e svuotiamo la mente... Al tramonto rientriamo a Tokyo per immergerci nel verde e nella pace del parco di Ueno. Il più famoso di tutti è il Gojo Tenjinsha, tempio shintoista raggiungibile passando attraverso un piccolo percorso fatto di stupendi tori rossi. Per cena ci perdiamo tra le coloratissime vie del Ameyoko Market. Cosa stuzzicherà il vostro appetito?</p>
  <p><strong>Incluso:</strong> pernottamento con colazione<br>
     <strong>Cassa comune:</strong> eventuali ingressi e trasporti locali<br>
     <strong>Non incluso:</strong> pasti e bevande</p>

  <h3>Giorno 3</h3>
  <p><strong>Alla scoperta di Kyoto, da Kawaramachi a Gion passando per il Nishiki Market</strong></p>
  <p>Viaggeremo a bordo dei famosi "treni proiettile" della rete ferroviaria giapponese. Nel primo pomeriggio arriviamo a Kyoto. Un must è passeggiare tra le bancarelle del Nishiki Market dove possiamo assaggiare le prelibatezze della cucina nipponica. Con l’arrivo della sera, ci spostiamo verso il quartiere di Gion: tra le stradine di questa zona infatti è possibile vedere le geishe passeggiare, ma solo verso l'orario del tramonto.</p>
  <p><strong>Incluso:</strong> pernottamento con colazione<br>
     <strong>Cassa comune:</strong> eventuali ingressi e trasporti locali<br>
     <strong>Non incluso:</strong> pasti e bevande</p>
</section>

<section>
  <h2>Prossime partenze</h2>
  <ul>
    <li>12 maggio 2025</li>
    <li>28 maggio 2025</li>
    <li>9 giugno 2025</li>
    <li>24 giugno 2025</li>
  </ul>
</section>
</body>
</html>
