<!DOCTYPE html>
<html lang="it">
<head>
  <meta charset="UTF-8" />
  <title>Giappone 360° - WeRoad</title>
</head>
<body>
<p><strong>Nome viaggio:</strong> Giappone 360°: alla scoperta di Tokyo, Kyoto, Hiroshima e Osaka</p>
  <h1>Giappone 360°: alla scoperta di Tokyo, Kyoto, Hiroshima e Osaka</h1>

  <section>
    <h2>Il viaggio in pillole</h2>
    <p>In un viaggio in Giappone ci sono alcune tappe che non possono mancare e, spoiler, in questo itinerario le abbiamo tutte. La prima è, ovviamente, <strong>Tokyo</strong>, la modernissima capitale che rispecchia la frenesia e l’effervescenza del Paese; <strong>Kyoto</strong>, con i suoi templi e quartieri storici; <strong>Hiroshima</strong>, rinata dopo la Seconda Guerra Mondiale; <strong>Osaka</strong>, patria della cucina nipponica.</p>
    <p>Sarà un <strong>viaggio tra tradizione e modernità</strong>: a Tokyo saremo circondati da grattacieli e attraverseremo l’incrocio più trafficato del mondo, ma basterà spostarsi a <strong>Kamakura</strong> per essere immersi nella pace che si respira tra i templi buddhisti e i giardini zen, non troppo lontani dall’iconico <strong>monte Fuji</strong>. Poi prenderemo il <strong>Shinkansen</strong>, il treno ad alta velocità che ha la fama di non essere mai in ritardo, per spostarci a Kyoto, dove visiteremo altri templi maestosi, passeggeremo nella <strong>foresta di bambù</strong> e attraverseremo i torii rossi del <strong>Fushimi Inari</strong>. Un salto indietro nel tempo a Hiroshima, un altro ad Osaka e al <strong>castello di Himeji</strong>, e poi ci fermiamo a <strong>Nara</strong> per coccolare i famosi cervi che passeggiano nel parco cittadino. Ci immergeremo in <strong>una cultura lontanissima dalla nostra</strong>, il cui fascino senza tempo attira viaggiatori da tutto il mondo, che vengono in queste terre per carpirne i segreti più nascosti. Noi ci riusciremo?</p>
  </section>

  <section>
    <h2>Mood di viaggio</h2>
    <p><strong>360°</strong>: il nostro grande classico che ti permette di scoprire la destinazione in ogni suo aspetto. I ritmi saranno sostenuti per riuscire a vedere quanto più possibile, ma avremo anche momenti di relax e divertimento - il giusto mix!</p>
  </section>

  <section>
    <h2>Impegno fisico</h2>
    <p>Questo itinerario ha un livello di impegno fisico <strong>INTERMEDIO</strong> e il ritmo del viaggio è da considerarsi sostenuto. Sono previsti anche spostamenti di media-lunga durata (dalle 3 alle 6 ore) e cammineremo molto tutti i giorni per esplorare le città. Cambieremo struttura quasi tutti i giorni e ci aspettiamo da te un buon spirito di adattamento.</p>
  </section>

  <section>
    <h2>Cosa serve per andare in Giappone?</h2>
    <ul>
      <li><strong>Passaporto:</strong> in corso di validità</li>
      <li><strong>Visto:</strong> non serve per soggiorni di massimo 90 giorni</li>
      <li><strong>Attenzione:</strong> è necessario avere un biglietto di ritorno. Potrebbero prendere le impronte digitali e scattarti una foto. Prima di prenotare ricorda di controllare eventuali aggiornamenti su Viaggiare Sicuri.</li>
    </ul>
  </section>

  <section>
    <h2>Ritrovo e saluti</h2>
    <p>Questo viaggio inizia e finisce a <strong>Tokyo</strong>. Il primo giorno di viaggio ci troviamo entro le 18, l’ultimo giorno potrai ripartire già dal mattino.</p>
  </section>

  <section>
    <h2>Cosa è incluso</h2>
    <ul>
      <li>10 notti in camera multipla</li>
      <li>7 giorni di Shinkansen Japan Rail Pass (dal giorno 3 al giorno 9)</li>
      <li>Food Experience: food tour di tre ore in uno dei quartieri iconici di Osaka</li>
      <li>L’assistenza del coordinatore</li>
      <li>Cancellazione gratuita con rimborso 100% fino a 31 giorni prima della partenza</li>
      <li>Assicurazione medico-bagaglio</li>
    </ul>
  </section>

  <section>
    <h2>Cassa comune</h2>
    <p>Importo stimato: circa 150 euro. Include ingressi, escursioni, trasporti in loco, parte del coordinatore. L’importo può variare secondo le attività extra decise dal gruppo.</p>
  </section>

  <section>
    <h2>Cosa comprende la cassa comune</h2>
    <ul>
      <li>Templi di Kamakura (giorno 2)</li>
      <li>Tempio Ginkaku-ji (giorno 3)</li>
      <li>Fushimi Inari, Kiyomizu, cerimonia del tè (giorno 4)</li>
      <li>Arashiyama, Bamboo Forest, Tenryuji Temple (giorno 5)</li>
      <li>Peace Memorial e Peace Museum a Hiroshima (giorno 6)</li>
      <li>Castello di Himeji (giorno 7)</li>
      <li>Templi di Nara (giorno 8)</li>
      <li>Trasporti e attività extra</li>
    </ul>
  </section>

  <section>
    <h2>Alloggi</h2>
    <p>Hotel, guesthouse o minshuku (strutture locali). Camere multiple miste. Bagno condiviso in alcune strutture. La camera privata è disponibile su richiesta, soggetta a disponibilità.</p>
  </section>

  <section>
    <h2>Trasporti</h2>
    <p>Treni ad alta velocità (Shinkansen), treni locali e metropolitane.</p>
  </section>

  <section>
    <h2>Cose da sapere</h2>
    <p>È obbligatorio inviare il passaporto almeno 45 giorni prima della partenza. In primavera si può assistere all'Hanami, ma essendo un evento naturale non possiamo garantire la fioritura. Solitamente inizia da fine marzo a sud fino a inizio maggio a nord.</p>
  </section>

  <section>
  <h2>Itinerario giorno per giorno</h2>
  <h3>Giorno 1</h3>
  <p>Benvenuti in Giappone! Check-in: il nostro viaggio inizia a Tokyo! I voli aerei da/per l'Italia non sono inclusi nel pacchetto, così potrai decidere da quale aeroporto partire, a che ora e con la compagnia aerea che preferisci... Questo per darti la massima libertà di scelta. Check-in in hotel a Tokyo, ecco qui come funziona il ritrovo! Incluso: pernottamento. Non incluso: pasti e bevande, transfer da aeroporto.</p>

  <h3>Giorno 2</h3>
  <p>Da Tokyo a Kamakura per visitare il Grande Buddha. Partiamo prestissimo e che la nostra avventura abbia inizio! Il viaggio inizia con un tuffo nella cultura e nella storia del Giappone. La prima tappa del viaggio è Kamakura, città imperiale ed una delle prime capitali di questo Paese. I segni di questo passato sono ancora ben evidenti nei templi e negli imponenti palazzi perfettamente conservati. Interessante è la storia del Grande Buddha, una maestosa statua che ha resistito al passaggio di uno tsunami che ha completamente distrutto il tempio che gli stava intorno! È anche una delle poche statue di Buddha visitabili all'interno - noi ci entreremo? Certo che sì. Stasera rilassiamo i muscoli e svuotiamo la mente... Al tramonto rientriamo a Tokyo per immergerci nel verde e nella pace del parco di Ueno. Si tratta di uno dei parchi cittadini più importanti della città per i numerosi piccoli templi che si trovano al suo interno. Il più famoso di tutti è il Gojo Tenjinsha, tempio shintoista raggiungibile passando attraverso un piccolo percorso fatto di stupendi tori rossi. Ma ricordiamoci che la cultura di un Paese si vede anche nel cibo e nei loro negozi colorati, multipiano e con articoli alquanto bizzarri! Possiamo perderci tra le coloratissime vie del Ameyoko Market, che parte direttamente dal parco. Incluso: pernottamento. Cassa comune: biglietti di ingresso dei templi di Kamakura, eventuali attività e trasporti in loco. Non incluso: pasti e bevande.</p>

  <h3>Giorno 3</h3>
  <p>Alla scoperta di Kyoto, da Kawaramachi a Gion passando per il Nishiki Market. Anche oggi la partenza è prevista di buon mattino… destinazione Kyoto! Viaggeremo a bordo dei famosi "treni proiettile" della rete ferroviaria giapponese che arrivano a superare anche i 400 km/h. Saranno più puntuali dei nostri? Noi scommettiamo di sì - ci mettiamo comodi e ci godiamo il paesaggio che sfreccia fuori dai finestrini, incrociando le dita che il tempo sia clemente: passeremo molto vicini al monte Fuji... speriamo di vederne la cima perennemente innevata! Nel primo pomeriggio arriviamo a Kyoto: oggettivamente la più bella città del Giappone. Perdersi fra le strette vie del centro è parte della magia, in particolare nella zona di Kawaramachi, rinomata per i numerosissimi negozi e ristoranti che la popolano. Un must è passeggiare tra le bancarelle del Nishiki Market dove possiamo assaggiare le prelibatezze della cucina nipponica, dal pesce freschissimo da mangiare direttamente in piedi, fino ai dolci, alle varietà particolari di tè e i prodotti a base di riso e di soia. Con l’arrivo della sera, ci spostiamo verso il quartiere di Gion: tra le stradine di questa zona infatti è possibile vedere le geishe passeggiare, ma solo verso l'orario del tramonto... riusciremo a scattare qualche foto? Incluso: pernottamento, Japan Rail Pass. Cassa comune: biglietto di ingresso del tempio Ginkaku-ji, eventuali attività e trasporti in loco. Non incluso: pasti e bevande.</p>
<h3>Giorno 4</h3>
  <p>I dintorni di Kyoto: il tempio d'oro e il giardino zen più grande del Giappone. Questa città è quella che meglio rappresenta il Giappone e che rimanda maggiormente al suo immaginario fatto di geishe, templi e buona cucina. Possiamo lasciarci affascinare da ben 17 siti UNESCO e oltre 700 templi shintoisti… ma tranquilli, ne visitiamo solo alcuni! Imperdibili: il Santuario di Fushimi Inari, dove possiamo passeggiare tra i tori rossi immersi in un boschetto, e il tempio di Kiyomizu-dera, uno dei più iconici di tutto il Paese, dove possiamo anche fare dei "giochi" e bere l'acqua di quella che sembra essere una fonte sacra... curerà tutti i nostri mali? Dopo pranzo ci spostiamo verso est, per andare ad ammirare uno dei simboli più importanti di Kyoto, il Kinkaku-ji, il tempio d’oro. Questo tempio è infatti ricoperto da un’enorme foglia d’oro, che, grazie alla luce del sole, crea un particolare riflesso sullo stagno. L’oro per i giapponesi è simbolo di purificazione da ogni tipo di inquinamento o pensiero negativo. A completare il quadro idilliaco, ci aspetta nel silenzio del suo giardino roccioso, il piccolo tempio buddista della setta Ranzai, il Ryoanji Temple: il giardino Zen più famoso del Giappone! I problemi della vita quotidiana ci sembreranno lontani anni luce - finché non usciremo da lì. Incluso: pernottamento, Japan Rail Pass. Cassa comune: biglietti di ingresso a Fushimi Inari, Kyomizu e Dera temple, cerimonia del tè, eventuali attività e trasporti in loco. Non incluso: pasti e bevande.</p>

  <h3>Giorno 5</h3>
  <p>A Kyoto tra la foresta di bambù e l'artigianato giapponese. Passiamo la nostra mattinata ad Arashiyama, quartiere famoso per la sua foresta di bambù, set cinematografico del famosissimo film "La Tigre e il Dragone". Il ponte Togetsukyo ci introduce in questo luogo incantato, costituito da numerosi templi, tra cui il Tenryuji Temple, uno dei cinque grandi templi Zen di Kyoto. Il momento migliore per venire qui è sicuramente il mattino presto, perché la pace che si respira a quest'ora non ha eguali. Riusciremo a vedere i monaci aggirarsi tra gli alti bambù? Kyoto è la culla non solo della cultura, ma anche dell'artigianato e del "buon vivere" giapponese. Ad ognuno la libertà di scegliere come spendere il pomeriggio: shopping, relax in un onsen (le terme tipiche giapponesi) o ancora templi... a cena i racconti! Inutile specificare quale sia l'opzione che noi preferiamo... ovviamente, i templi! Incluso: pernottamento, Japan Rail Pass. Cassa comune: biglietti di ingresso per Arashiyama (Bamboo Forest) e Tenryuji Temple, eventuali attività e trasporti in loco. Non incluso: pasti e bevande.</p>

  <h3>Giorno 6</h3>
  <p>Hiroshima: storia e spiritualità. Dopo tre ore di "treno proiettile" ci ritroveremo al porto di Miyajimaguchi. Appena arrivati prenderemo un comodo traghetto che in 10 minuti ci porterà sulla spirituale "isola dei santuari", famosa per il suo gigantesco tori affacciato sull’acqua. Qui potremo godere della pace di quest'isola, del suo parco Momijidani e del suo tempio buddhista Daisho-in. Dopo questa intensa mattinata, andiamo a farci una bella scorpacciata di ostriche e poi assaggiamo il dolce tipico della zona, composto da fagioli rossi, miele, uova, zucchero e farina di grano. 6 agosto 1945: la città di Hiroshima viene distrutta dalla prima bomba nucleare sganciata dall'uomo. Quello che rimane della città è praticamente solo un palazzo, parte del Memorial Park, che visiteremo nel pomeriggio: un'esperienza che tocca l'animo nel profondo. Potremo avere l'opportunità di essere accompagnati da reduci o parenti dei reduci che come volontari raccontano questa pagina buia della storia: sicuramente il modo migliore per scoprire il passato di questa città. Incluso: pernottamento, Japan Rail Pass e traghetto per Miyajima. Cassa comune: biglietti di ingresso per Peace Memorial e Peace Museum, eventuali attività e trasporti in loco. Non incluso: pasti e bevande.</p>

</section>
<section><h2>Prossime partenze - Giappone 360°</h2>
    <ul>
      <li>15 maggio 2025</li>
      <li>1 giugno 2025</li>
      <li>15 luglio 2025</li>
    </ul>
  </section>

</body>
</html>
