<!DOCTYPE html>
<html lang="it">
<head>
  <meta charset="UTF-8" />
  <title>Far West 360° - WeRoad</title>
</head>
<body>
  <h1>Far West 360°: Los Angeles, Las Vegas e i grandi parchi americani</h1>

  <section>
    <h2>Il viaggio in pillole</h2>
    <p>Vogliamo la vostra attenzione perché questa volta sarà dura elencare tutte le meraviglie che vedremo nel leggendario tour della West Coast! Partiremo dalla città degli angeli, Los Angeles, andremo incontro alla natura selvaggia e incontaminata attraversando il Grand Canyon, l'iconica Monument Valley, il Bryce Canyon, il famosissimo Zion National Park e la maestosa Death Valley. Ovviamente non potevamo non fare tappa nella città del peccato, Las Vegas!</p>
    <p>Le auto saranno le nostre fedeli compagne di viaggio nel più puro spirito On The Road USA: ci immergeremo subito nella storia percorrendo parte della iconica Route 66 fino a Flagstaff per poi tuffare lo sguardo nel maestoso Grand Canyon, dove tutto sembra immobile e silenzioso, ma perfino nel sole cocente si nascondono forme di vita adattate a queste temperature. Andremo alla scoperta dei segreti della Monument Valley e della tribù dei Navajo con una escursione guidata in jeep, prima di perderci tra le pareti di roccia rossa dell'Antelope Canyon. Torneremo alla civiltà per una notte di follie a Las Vegas e poi faremo tappa nella Valle della Morte prima di tornare alla base, nella moderna Los Angeles… e lo faremo nel migliore dei modi: surfando tra le onde, a Venice Beach, e aspettando il tramonto, sul molo di Santa Monica.</p>
  </section>

  <section>
    <h2>Mood di viaggio</h2>
    <p><strong>360°</strong>: il nostro grande classico che ti permette di scoprire la destinazione in ogni suo aspetto. I ritmi saranno sostenuti per riuscire a vedere quanto più possibile, ma avremo anche momenti di relax e divertimento - il giusto mix! Questo tour è pensato per persone dai 21 anni compiuti in poi, questo per permettere al gruppo di gestire in completa libertà ogni attività, tra cui anche l’ingresso nei locali o nei bar.</p>
    <p><strong>Bagaglio:</strong> zaino o bagaglio compatto</p>
  </section>

  <section>
    <h2>Impegno fisico</h2>
    <p>Questo itinerario ha un livello di impegno fisico <strong>INTERMEDIO</strong> e il ritmo del viaggio è da considerarsi sostenuto. Sono previsti anche spostamenti di media-lunga durata (dalle 3 alle 6 ore) ed escursioni o trekking che richiedono una buona preparazione fisica. Cambieremo struttura quasi tutti i giorni e ci aspettiamo da te un buon spirito di adattamento.</p>
  </section>

  <section>
    <h2>Cosa serve per andare negli Stati Uniti d'America?</h2>
    <ul>
      <li><strong>Passaporto:</strong> data di scadenza successiva alla data prevista per il rientro in Italia</li>
      <li><strong>Visto:</strong> visto online (ESTA) rilasciato in circa 72 ore</li>
      <li><strong>Attenzione:</strong> se hai visitato Cuba in passato, devi richiedere il visto in Ambasciata come per questi paesi. Prima di prenotare ricorda di controllare eventuali aggiornamenti su Viaggiare Sicuri.</li>
    </ul>
  </section>

  <section>
    <h2>Ritrovo e saluti</h2>
    <p>Questo viaggio inizia e finisce a Los Angeles. Il primo giorno di viaggio ci troviamo a destinazione entro le 18, mentre l'ultimo giorno di viaggio potrai ripartire già dal mattino.</p>
  </section>

  <section>
  <h2>Cosa è incluso</h2>
  <ul>
    <li>11 notti: sistemazione in camera quadrupla (due letti matrimoniali queen) con bagno privato per tutta la durata del viaggio</li>
    <li>Noleggio auto dal giorno 2 al giorno 11</li>
    <li>Tutte le colazioni (eccetto a Las Vegas)</li>
    <li>Ingresso Joshua Tree National Park</li>
    <li>Local Experience: Una escursione in jeep all'interno della Monument Valley per scoprire i segreti dei Navajo</li>
    <li>Biglietto d'ingresso al Bryce Canyon NP</li>
    <li>Biglietto di ingresso al famosissimo Antelope Canyon</li>
    <li>Biglietto di ingresso allo Zion National Park</li>
    <li>"Must See": biglietto d'ingresso al Grand Canyon NP, una delle destinazioni turistiche numero uno al mondo!</li>
    <li>Biglietto d'ingresso alla Death Valley</li>
    <li>Assistenza del coordinatore</li>
    <li>Cancellazione gratuita con rimborso 100% fino a 31 giorni prima della partenza</li>
    <li>L’assicurazione medico-bagaglio (€1.000 Italia - €30.000 Europa - €60.000 Mondo)</li>
  </ul>
</section>

<section>
  <h2>La quota viaggio non comprende</h2>
  <ul>
    <li>Volo A/R dall'Italia</li>
    <li>Pasti e bevande dove non indicato</li>
    <li>Tutti gli extra che vorrai acquistare e riuscirai ad infilare nello zaino :)</li>
    <li>Tutto ciò che non è menzionato in "La quota di viaggio comprende"</li>
  </ul>
</section>

<section>
  <h2>La quota della cassa comune comprende</h2>
  <ul>
    <li>Benzina</li>
    <li>Giro in locomotiva a Calico</li>
    <li>Ingressi non menzionati in "La quota di viaggio comprende"</li>
    <li>Mance</li>
    <li>Cassa comune del coordinatore</li>
    <li>Le attività ed extra che tutti i partecipanti avranno concordato di fare e la relativa quota parte del coordinatore</li>
  </ul>
  <p>L’importo da versare al coordinatore sarà di circa 300 euro. La cassa comune viene utilizzata per coprire le attività extra a cui tutto il gruppo vorrà partecipare, oltre ai servizi qui sopra indicati; per questo l’importo potrà variare e potrebbe essere necessario implementarla ulteriormente, in ogni caso verrà restituita la differenza non utilizzata.</p>
</section>

<section>
  <h2>Info aggiuntive</h2>
  <p><strong>Alloggi:</strong> Lodge, ostelli e motel. L'opzione no-sharing room non è disponibile per questo viaggio.</p>
  <p><strong>Trasporti:</strong> Noleggio auto e mezzi pubblici in città.</p>
  <p><strong>No Sharing Room:</strong> Opzione Camera Privata non disponibile.</p>
</section>

<section>
  <h2>Itinerario giorno per giorno</h2>

  <h3>Giorno 1</h3>
  <p>Welcome to Los Angeles. I voli aerei da/per l'Italia non sono inclusi nel pacchetto, così potrai decidere da quale aeroporto partire, a che ora e con la compagnia aerea che preferisci... Questo per darti la massima libertà di scelta.</p>
  <p>Check-in in hotel a Los Angeles, ecco qui come funziona il ritrovo! Beverly Hills dovrà aspettare ancora un po': stasera ci ritroviamo tutti per la prima cena insieme (hamburger o hot dog?!) e domani si parte direzione Palm Springs! Quale posto migliore per cominciare a conoscerci?</p>
  <p><strong>Incluso:</strong> Pernottamento con colazione<br>
  <strong>Cassa Comune:</strong> --<br>
  <strong>Non Incluso:</strong> pasti e bevande</p>

  <h3>Giorno 2</h3>
  <p>In viaggio verso Palm Springs. Buongiorno weroaders, ci siamo quasi, il nostro on the road sta per iniziare: dopo colazione ci dirigiamo verso l’autonoleggio e prendiamo possesso delle nostre auto; il viaggio non sarà lungo ma la domanda è comunque d’obbligo: avete già preparato la playlist, vero?</p>
  <p>Questa avventura promette non solo panorami incredibili, ma anche un senso di meraviglia e scoperta lungo il percorso: starà a noi decidere quante e quali tappe fare durante il percorso perchè un vero on the road è soprattutto libertà!</p>
  <p>Una volta arrivati a Palm Springs lasciamo gli zaini in hotel e possiamo dirigerci subito al Joshua Tree National Park - un parco nazionale affascinante e unico situato nel sud-est della California e noto per i suoi suggestivi paesaggi desertici, gli iconici alberi di Joshua e un'ampia varietà di meraviglie naturali - per poi fare un salto nella Coachella Valley! Il nome vi suona, non è vero? Certo che sì, perchè questa vallata è sede del famosissimo festival e offre panorami incredibili e spots perfetti per una foto in pieno Coachella Style (occhio all’outfit!)</p>
  <p><strong>Incluso:</strong> pernottamento con colazione, ingresso Joshua Tree National Park e macchine a noleggio<br>
  <strong>Cassa Comune:</strong> benzina, pedaggi, parcheggi e ingressi dove non specificato<br>
  <strong>Non incluso:</strong> pasti e bevande</p>
  <p><strong>Km e tempi di percorrenza:</strong> 180 km - 2h</p>

  <h3>Giorno 3</h3>
  <p>Un sogno chiamato Route 66. Oggi macineremo chilometri e chilometri di pura meraviglia, siete pronti? Meglio partire presto perché se è vero che le miglia da percorrere sono molte, è anche vero che la strada sarà la vera protagonista…e che strada! Il nome Route 66 vi dice qualcosa?</p>
  <p>Partiamo da Palm Springs e ci dirigiamo verso Oatman, in Arizona - ci vorranno tra le 3 e le 4 ore quindi mettetevi comodi! A Oatman ci sembrerà di essere in un film, tra asini, minatori e cowboys! Oatman è infatti una affascinate e minuscola cittadina intrappolata tra le Black Mountains che svettano sul Mojave Desert: poco più di mezzo secolo fa era un’ottima base strategica per i minatori e per i cercatori d’oro e l’atmosfera è ancora quella di una volta quindi preparatevi ad un vero e proprio salto nel tempo.</p>
  <p>E poi, finalmente, percorreremo l’iconica Route 66 fino ad arrivare a Flagstaff: sulla strada possiamo fare tappa a Seligman, conosciuta come il "luogo di nascita della storica Route 66", piena di drive-in dall’atmosfera unica, o all’Hackberry General Store, una pompa di benzina poi trasformata in negozio-museo, a tema 66 ovviamente!</p>
  <p>E se non avete visto Cars è il momento di farlo!</p>
  <p><strong>Incluso:</strong> pernottamento con colazione e macchine a noleggio<br>
  <strong>Cassa Comune:</strong> benzina, eventuali pedaggi e parcheggi<br>
  <strong>Non incluso:</strong> pasti e bevande</p>
  <p><strong>Km e tempi di percorrenza:</strong> 620 km - 6h</p>
</section>

<section>
  <h2>Prossime partenze</h2>
  <ul>
    <li>15 maggio 2025</li>
    <li>25 maggio 2025</li>
    <li>1 giugno 2025</li>
    <li>5 giugno 2025</li>
    <li>8 giugno 2025</li>
    <li>15 giugno 2025</li>
    <li>15 luglio 2025</li>
  </ul>
</section>

</body>
</html>
