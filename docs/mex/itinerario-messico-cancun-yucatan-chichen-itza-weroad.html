<!DOCTYPE html>
<html lang="it">
<head>
  <meta charset="UTF-8" />
  <title>Itinerario Messico: Cancun, Yucatan, Chichen Itza | WeRoad</title>
</head>
<body>
  <h1>Itinerario Messico: Cancun, Yucatan, Chichen Itza | WeRoad</h1>

  <section>
    <h2>Il viaggio in pillole</h2>
    <p>Inquesto viaggio, chepartirà da Città del Messico, andremo alla scoperta non solo della cosmopolita capitale messicana ma anche di destinazioni meno battute dal turismo, comeOaxaca- pronunciato “uahaka”, conosciuta a livello internazionale per la sua cucina, le feste del Giorno dei Morti, le belle spiagge del Pacifico e, naturalmente, il mezcal - ilCanyon del Sumidero,San Cristobal de las Casas, il sito Maya e la città diPalenque- immersi nella giungla nel cuore delChiapas- per poi terminare il viaggio nel più turisticoYucatanpassando perCampeche,Merida, l’iconicaChichen Itzae infineCancun, quando finalmente potremo goderci gliultimi due giorni di totale relax al mare.Un viaggio che ci porterà a vivere a360° la storia, la cultura e la natura del Messico,dove gli spostamenti saranno tanti ma la fatica sarà ripagata dai panorami mozzafiato, da una storia millenaria e da una piccante e colorata “comida tradicional”.È il Messico delle tradizioni, della cultura indigena e della natura lussureggianteche vogliamo scoprire in questi14 giorni di viaggioinsieme.Mood di viaggio360°: il nostro grande classico che ti permette di scoprire la destinazione in ogni suo aspetto. I ritmi saranno sostenuti per riuscire a vedere quanto più possibile, ma avremo anche momenti di relax e divertimento - il giusto mix!Impegno fisicoQuesto itinerario ha un livello di impegno fisicoALTOe il ritmo del viaggio è da considerarsi elevato. Sono previsti anche spostamenti di lunga durata (>6 ore) ed escursioni o trekking che richiedono un’ottima preparazione fisica. Cambieremo struttura tutti i giorni e ci aspettiamo da te un grande spirito di adattamento.Cosa serve per andare in Messico?Passaporto:con una validità residua di 6 mesi (che si dimostra con il biglietto di uscita, che va obbligatoriamente presentato all’arrivo alla polizia di immigrazione)Visto: non serve per turismo fino a 180 giorni di soggiorno.Prima di prenotare ricorda di controllare eventuali aggiornamenti suViaggiare Sicuri.Ritrovo e salutiQuesto viaggioinizia a Città del Messicoentro le 18 del primo giorno di viaggio. L'ultimo giornoci salutiamo a Cancunepotrai ripartire già dal mattino.Scopri di più sul ritrovo qui!</p>
  </section>

  <section>
    <h2>Mood di viaggio</h2>
    <p>360°: il nostro grande classico che ti permette di scoprire la destinazione in ogni suo aspetto. I ritmi saranno sostenuti per riuscire a vedere quanto più possibile, ma avremo anche momenti di relax e divertimento - il giusto mix!</p>
  </section>

  <section>
    <h2>Impegno fisico</h2>
    <p>Questo itinerario ha un livello di impegno fisicoALTOe il ritmo del viaggio è da considerarsi elevato. Sono previsti anche spostamenti di lunga durata (>6 ore) ed escursioni o trekking che richiedono un’ottima preparazione fisica. Cambieremo struttura tutti i giorni e ci aspettiamo da te un grande spirito di adattamento.</p>
  </section>

  <section>
    <h2>Cosa serve per partire</h2>
    <p>Passaporto:con una validità residua di 6 mesi (che si dimostra con il biglietto di uscita, che va obbligatoriamente presentato all’arrivo alla polizia di immigrazione)
Visto: non serve per turismo fino a 180 giorni di soggiorno.
Prima di prenotare ricorda di controllare eventuali aggiornamenti suViaggiare Sicuri.</p>
  </section>

  <section>
    <h2>Ritrovo e saluti</h2>
    <p>Questo viaggioinizia a Città del Messicoentro le 18 del primo giorno di viaggio. L'ultimo giornoci salutiamo a Cancunepotrai ripartire già dal mattino.Scopri di più sul ritrovo qui!
</p>
  </section>

  <section>
    <h2>Itinerario giorno per giorno</h2>
    <div>
      <section class='giorno'>
<h3>Giorno 1: Città del Messico</h3>
<p>I voli aerei da/per l'Italia non sono inclusi nel pacchetto, così potrai decidere da quale aeroporto partire, a che ora e con la compagnia aerea che preferisci... Questo per darti la massima libertà di scelta.</p>
<p>Check-in in hotel a Città del Messico e meeting di benvenuto. Scaldiamo subito i motori e usciamo tra le strade di questa incredibile città: tacos, guacamole e… tequila per tutti!</p>
</section>

<section class='giorno'>
<h3>Giorno 2: Città del Messico</h3>
<p>Dimentichiamo i luoghi comuni su Città del Messico e resettiamo i nostri sensi: questa è una Capitale che viaggia a gran velocità, vivace e gradevole ma allo stesso tempo chiassosa e caotica; venti milioni di abitanti vivono qui a un ritmo sfrenato ed è decisamente una città difficile da descrivere tanto è tentacolare: non si ha altra scelta: Città del Messico è da vivere e non puoi fare altro che lasciarti avvolgere dalla sua energia. </p>
<p>Questa mattina facciamo un breve tour nel centro storico di Mexico City, con la famosa piazza dello Zocalo, dove si concentrano il palazzo nazionale e la Cattedrale metropolitana del Messico; le cose da vedere sarebbero tantissime ma sceglieremo insieme quello che più ci interessa. </p>
<p>Subito dopo pranzo possiamo dirigerci verso la parte meridionale della città per raggiungere “The Blue House” l'universo intimo di Frida Kahlo, artista icona del Novecento; è proprio in questa residenza che Frida ha vissuto gran parte della sua vita, inizialmente con la sua famiglia e anni dopo con Diego Rivera. </p>
<p>Ma la giornata non finisce qui perché il Messico è anche cibo e cultura culinaria: tacos y tequila? D’altronde anche Frida lo diceva: “Dottore, se mi lascia bere questa tequila, prometto che al mio funerale non tocco un goccio”... palante y andale!
</p>
</section>

<section class='giorno'>
<h3>Giorno 3: Direzione Oaxaca</h3>
<p>Weroaders, svegliaaaaaaa: oggi non possiamo davvero fare tardi perchè ci aspetta un lungo viaggio verso Oaxaca che, secondo la classifica dei World’s Best Awards di Travel and Leisure, nel 2020 si è guadagnata il titolo di città più bella del mondo.</p>
<p>Arte, architettura, natura, cibo, storia e cultura, Oaxaca è questo e molto altro, un tripudio di colori e di case coloniali che conquistano al primo sguardo: dai mercati (imperdibile è quello di Benito Juárez) ai locali dove assaporare i deliziosi tacos, passando per il centro storico e le casette colorate...Oaxaca non vi deluderà! Pronto per goderti la movida messicana?</p>
</section>

<section class='giorno'>
<h3>Giorno 4: Oaxaca</h3>
<p>Buongiorno Oaxaca e buongiorno viaggiatori, siamo pronti per passare l’intera giornata in questa vibrante cittadina che, volendo, potremmo riassumere in tre parole: tradizioni, gastronomia e artigianato.</p>
<p>La città è infatti piena di mercati tipici dove potremo deliziarci con il meglio del luogo in termini culinari (naturalmente secondo i gusti messicani): che ne dite di un bel piatto di Chapulines (cavallette grigliate)?! </p>
<p>Anche l'artigianato Oaxaqueno è famosissimo...per non parlare del Mezcal, il liquore a base d'agave diventato la grande star di tutti i bar alla moda del paese. Ma non esageriamo con il Mezcal perchè stasera passeremo la notte…viaggiando! Eh si, non c’è miglior modo per ammortizzare i tempi che non viaggiare di notte su di un comodo bus notturno!</p>
<p>Stanotte lasceremo Oaxaca e domani ci sveglieremo in…rullo di tamburi…Chiapas!</p>
</section>

<section class='giorno'>
<h3>Giorno 5: Il canyon del Sumidero</h3>
<p>Weroaders, siamo arrivati in Chiapas e vogliamo iniziare col botto visitando subito uno dei suoi simboli: il Canyon del Sumidero. Immaginatevi di trovarvi per un attimo lì, nella natura incontaminata, nel bel mezzo della gola di una montagna con pareti altissime, l’acqua che scorre, aironi che vi sorvolano sulla testa e l’inconfondibile richiamo delle scimmie urlatrici - non riusciamo a descrivere questo luogo in nessun altro modo, quindi accontentatevi di questo!</p>
<p>Siamo pronti a salire a bordo di una barca che ci permetterà di esplorare il canyon senza fretta, godendoci ogni attimo e avendo il tempo di ammirare il paesaggio modificarsi sotto i nostri occhi. E dopo questa immersione totale nella natura, in serata ci sposteremo in città, a San Cristóbal de las Casas.
</p>
</section>

<section class='giorno'>
<h3>Giorno 6: San Cristobal de las Casas</h3>
<p>San Cristobal è il Messico allo stato puro! Probabilmente non esiste una cittadina che meglio rappresenti tutto ciò che immaginiamo del Messico. Descrivere a parole l’atmosfera che si vive percorrendo le sue strade acciottolate, i suoi mercati o la sua piazza principale al calar della sera è praticamente impossibile: bisogna provarlo.</p>
<p>Ecco perché la giornata di oggi sarà totalmente dedicata ad esplorare San Cristobal: chiamato anche “pueblo magico”, San Cristobal è tra le città coloniali più belle del Messico ed è una tappa assolutamente imperdibile! Case basse e colorate, strade lastricate, mercati, chiese e piazze magnifiche ci accompagneranno mentre scopriremo insieme le tradizioni di questo piccolo pueblo incastonato tra le montagne…  e credeteci quando diciamo che andare via da qui sarà davvero dura!</p>
<p>In alternativa, durante la mattina possiamo anche decidere di provare i famosi "colectivos" messicani e di visitare alcuni piccoli ma caratteristici villaggi nei dintorni, come Chamula, abitato da poco più di 2.900 abitanti, e considerato la piccola capitale degli Indios locali; O anche Zinacantan, famosa per i suoi tessuti. Una cosa è certa: aperitivo e tramonto li faremo a San Cristobal!</p>
</section>

<section class='giorno'>
<h3>Giorno 7: On the road verso Palenque</h3>
<p>Si, vi avevamo avvertito, è dura lasciare San Cristobal ma sappiate che la prossima tappa sarà altrettanto WOW: la nostra destinazione finale è l'iconica Palenque, conosciuta per il sito Maya che noi riteniamo essere in assoluto il meglio conservato di tutto il Messico - mica poco eh? Ma prima di arrivare a Palenque - mettetevi comodi perchè il viaggio sarà abbastanza lungo - faremo un paio di fermate lungo il percorso: il primo pit-stop è alle cascate di Agua Azul, una serie di cascate mozzafiato che si susseguono in tutta la loro potenza, intervallate da pozze e conche, racchiuse da una verde e rigogliosa vegetazione. </p>
<p>Ricordiamoci di indossare il costume da bagno, perché la voglia di fare un bagnetto potrebbe essere irresistibile! Seconda e ultima tappa della giornata: la cascata di Misol Ha…siamo ormai a soli 20 km da Palenque! E visto che oggi di acqua ne abbiamo vista tanta, che ne dite di una birretta ghiacciata e Nachos con Guacamole?</p>
</section>

<section class='giorno'>
<h3>Giorno 8: Palenque</h3>
<p>Siamo arrivati al giorno che forse più rimarrà impresso nei nostri cuori perché oggi scopriremo una autentica meraviglia Maya: siamo nel cuore del Chiapas e questo sito è un autentico capolavoro - non a caso è Patrimonio Unesco - siamo finalmente arrivati a Palenque! Siamo pronti per visitarlo tutto? Scarpe comode e via: modalità Alberto Angela ON! Questo meraviglioso sito archeologico ci lascerà senza parole non solo per l’eccellente conservazione delle rovine ma  per la spettacolarità del contesto geografico: siamo praticamente immersi nella giungla!</p>
</section>

<section class='giorno'>
<h3>Giorno 9: Campeche</h3>
<p>Purtroppo sì, è già tempo di lasciare Palenque e il Chiapas ma sapete cosa c’è di nuovo? Entreremo in un nuovo Stato: lo Yucatan! Il viaggio è lungo ma potremo goderci il paesaggio, ascoltare della buona musica e riposare le gambe affaticate dai tanti chilometri macinati ieri. La nostra meta è la cittadina di Campeche, in Yucatan. È il nostro nono giorno di viaggio, abbiamo visto siti maya, cascate, pueblos magici e tanto altro ma manca qualcosa…non possiamo andare via dal Messico senza aver fatto tappa ad un cenote! Facciamo una pausa all'azzurrissimo cenote Miguel Colorado. Qui potremo fare una nuotatina, una passeggiata nella vegetazione che lo circonda o anche noleggiare il kayak e pagaiare. Dopo questo momento di immersione nella natura, ci rimettiamo in marcia.</p>
<p>Arrivati a destinazione avremo giusto il tempo di lasciare gli zaini in hotel e uscire alla scoperta della “città arcobaleno”: all'interno della città vecchia, ogni edificio è stato scrupolosamente restaurato con colori pastello! Campeche è anche il paradiso dei buongustai quindi stasera diamoci dentro perchè ne vale assolutamente la pena.</p>
</section>

<section class='giorno'>
<h3>Giorno 10: Uxmal e Merida</h3>
<p>Buongiorno Campeche, è stato un piacere conoscerti ma è già il momento di andare via! Oggi andiamo a Uxmal, un sito archeologico di inestimabile bellezza, e appena arriviamo sentiamo immediatamente un alone di mistero che ci avvolge e che ci accompagnerà per tutta la visita. Si dice che battendo le mani di fronte alla ripida scalinata del Tempio dell’Indovino, si sentirà rimbombare il cinguettio dell’uccello sacro dei Maya, il Quetzal: sarà davvero così? Battiamo le mani e lo scopriremo! Uxmal significa "città costruita tre volte" e pare che un tempo vivesse qui, in questo tempio maya con base ovale, un re addirittura in grado di predire il futuro. Su diversi templi ammiriamo la maschera di Chaac, il dio della pioggia, che con proboscide estesa verso l’alto chiede al cielo il suo arrivo. E… attenti agli occhi indiscreti! Sì, perché affascinanti iguane ci seguiranno per tutto il nostro percorso, facendoci compagnia.</p>
</section>

<section class='giorno'>
<h3>Giorno 11: Una delle 7 meraviglie del mondo: Chichén Itzá</h3>
<p>Proseguiamo poi verso Merida e, una volta arrivati, facciamo una breve visita della città: facciamo una bella passeggiata in giro per il centro storico, mischiandoci tra la gente del luogo, per ammirare questa meravigliosa città fortificata, moderna e cosmopolita, ricca di musei, gallerie d'arte, ristoranti e negozi. Merida viene chiamata “città bianca” perché i palazzi ed i monumenti contengono una pietra calcarea molto molto chiara anche se i suoi abitanti dicono che il motivo è la pulizia delle città. Di sera poi Merida si anima con bancarelle e musica: è giunto quindi il momento di fare un bel brindisi con il tradizionale Mezcal… a chi toccherà il verme???</p>
</section>

<section class='giorno'>
<h3>Giorno 12: Cancun</h3>
<p>Altro giorno, ultima rovina Maya: abbiamo lasciato il meglio alla fine, come la ciliegina sulla torta! Avete già capito dove stiamo per andare? E’ uno dei siti archeologici più belli e ben conservati al mondo, definito Patrimonio dell’Unesco nel 1988, nonché una delle Sette Meraviglie: Chichén Itzá. Violente guerre coinvolsero la città ma per nostra fortuna rimane uno degli esempi di edificazione Maya meglio conservate: qui possiamo far finta di giocare in uno dei Campi di Pelota (sport simile al calcio praticato dai Maya) più grande di tutto lo Yucatan. Durante gli equinozi di primavera e autunno, un affascinante effetto ottico fa sì che dalla scalinata del tempio Kukulkan (365 scalini), sembri scendere il dio Kukulkan, un serpente piumato: ci troveremo qui al momento giusto per vedere questo spettacolo?</p>
</section>

<section class='giorno'>
<h3>Giorno 13: Bye Bye Messico</h3>
<p>Dopo aver fatto un salto nel passato, ci rimettiamo in cammino direzione Cancun. Ma ci arriveremo stasera con tutta calma. Prima infatti possiamo fare una pausa rilassante sempre a stretto contatto con madre natura in un altro cenote. Lo abbiamo già scoperto due giorni fa: i cenote sono laghi di acqua dolce che sorgono all'interno di grotte nascoste nella vegetazione. Un fenomeno carsico caratteristico di questa zona. Il costume lo avete portato, vero?</p>
<p>Nel pomeriggio ci rimettiamo in marcia: ci aspettano circa 3 ore per arrivare a Cancun, la nostra ultima tappa dell'intero viaggio.</p>
</section>

    </div>
  </section>

  <section>
    <h2>Cosa è incluso</h2>
    <div>
      <p>13 notti di cui:</p>
<p>12 notti con sistemazione in camera multipla (doppie o triple) e bagno privato;</p>
<p>1 notte in bus notturno con bagno condiviso nella tratta Oaxaca- Tuxtla Gutiérrez</p>
<p>Tutte le colazioni (tranne che per la notte in bus)</p>
<p>Minivan con conducente nei giorni 3, 5 e dal giorno 7 al giorno 11</p>
<p>Una meravigliosa escursione in barca per visitare il bellissimo e maestoso Canyon del Sumidero</p>
<p>L’assistenza del coordinatore</p>
<p>Cancellazione gratuita con rimborso 100% fino a 31 giorni prima della partenza</p>
<p>L’assicurazione medico-bagaglio (€1.000 Italia - €30.000 Europa - €60.000 Mondo)</p>

    </div>
  </section>

  <section>
    <h2>La quota viaggio non comprende</h2>
    <div>
      <p>volo A/R dall'Italia</p>
<p>pasti e bevande dove non indicato</p>
<p>tutti gli extra che vorrai acquistare e riuscirai ad infilare nello zaino :)</p>
<p>tutto ciò che non è menzionato in "La quota di viaggio comprende".</p>

    </div>
  </section>

  <section>
    <h2>La quota della cassa comune comprende</h2>
    <div>
      <p>Trasporti locali ove necessario</p>
<p>Gli ingressi ai siti Maya di Palenque, Uxmal, Chichen Itza (ed eventuali guide locali da contrattare in loco);</p>
<p>Gli ingressi alle cascate di Agua Azul e Misol Ha e eventuali fee d'ingresso per escursioni opzionali</p>
<p>Cassa comune del coordinatore</p>
<p>le mance per tutti i fornitori di servizi locali che contribuiranno a rendere unico il nostro percorso. In questo paese tutti se l’aspettano perchè, a differenza delle usanze italiane, la mancia è una parte consistente della loro retribuzione e da viaggiatori responsabili riteniamo opportuno ricompensare i servizi ricevuti adeguandoci ai canoni e alla cultura locale!</p>
<p>Le attività ed extra che tutti i partecipanti avranno concordato di fare e la relativa quota parte del coordinatore.</p>
<p>L’importo da versare al coordinatore sarà di circa 250 euro. La cassa comune viene utilizzata per coprire le attività extra a cui tutto il gruppo vorrà partecipare, oltre ai servizi qui sopra indicati; per questo l’importo potrà variare e potrebbe essere necessario implementarla ulteriormente, in ogni caso verrà restituita la differenza non utilizzata.</p>

    </div>
  </section>

  <section>
    <h2>Info aggiuntive</h2>
    <div>
      <p>Alloggi</p>
<p>Ostelli e piccoli hotel.</p>
<p>L'opzione no-sharing room non è disponibile per tutti i turni.</p>
<p>Trasporti</p>
<p>Minivan privato con autista e mezzi locali, tra cui un treno notturno, a Città del Messico (giorno 2), Oaxaca (giorno 4), San Cristobal (giorno 6) e negli ultimi 2 giorni a Cancun</p>
<p>Opzione Camera Privata</p>
<p>Vedi i dettagli</p>

    </div>
  </section>

</body>
</html>